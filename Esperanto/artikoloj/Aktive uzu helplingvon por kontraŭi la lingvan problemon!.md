Mi volas ke la lingva problemo estu solvita.

Nuntempe, por internacia komunikado, la Angla estas ĉefe uzata.

En Francio, la Angla estas fremda lingvo, sed devigata studo al infanoj en lernejoj.

Fakte, tiu situacio estas la sama en la plimulto de landoj.

Tiuj infanoj devas elspezi milojn da horoj, kaj post la lernejo, ili ofte ne parolas bone.

Kiam ili kuraĝas uzi la Anglan, ili parolas malpli klare kaj malpli precize ol homoj kiuj havis la bonŝancon naskiĝi en anglaparolanta lando.

Tio estas la lingva problemo.

Tio estas ke por multege da homoj, miloj da horoj estas forĵetitaj por nekontentiga komunikado.

Kaj tio okazas pro tio ke la Angla estas natura lingvo, neplanita, kiu akiris multajn strangaĵojn pro hazardaj mutacioj dum ĝia longega neplanita evoluo.

Pro tio, ĝi ne estas bona ilo por internacia komunikado.

Ĝi evoluis ĉefe kiel la lingvo de denaskaj parolantoj de la Angla, por infanaj denaskuloj havas sufiĉe da tempo por absorbi tiom da malregulaĵoj.

Ekzistas solvo al la lingva problemo: se homoj de la mondo lernus facilan helplingvon kiel Esperanton aŭ Globasa-on.

Tiuj lingvoj estas multege pli rapide lerneblaj ol la Angla aŭ ajna natura lingvo:

- ili havas malpli da malfacilaj sonoj
- ili havas malpli da gramatikaj reguloj
- ili preskaŭ ne havas esceptojn
- oni devas memori multe malpli ĉar oni reuzas vortajn elementojn anstataŭ lerni sinonimojn
- se oni respektas la bazajn regulojn, oni ne povas erari, eĉ se oni parolas en nekutima maniero

Tia lingvo, kiun oni povas regi pli bone ol denaska lingvo, estas la plej taŭga por internacia komunikado.

Homoj tiam bezonus elspezi nur centojn de horoj je lernado anstataŭ milojn, kaj tio liberigus multe da tempo por ili.

Por infanoj, tio estus pli da tempo por lerni lokan lingvon, praktiki lokan kulturon, aŭ simple esti infano.

Por homoj, tio estus pli da tempo por fari la aferojn, kiujn ili volas.

Kaj por tiuj, kiuj volas komuniki kun la resto de la mondo, tio estus la eblo fari tion sen timo de eraro aŭ de strangeco.

Eĉ denaskaj parolantoj de la Angla gajnus je la uzado de helplingvo por internacia komunikado, ĉar pli da homoj volus paroli kun ili, kaj tiel pli profitus de la interŝanĝoj de ideoj kaj de laborfortoj.

Do, por solvi la lingvan problemon, mi volas ke ĉiuj kiuj volas komuniki kun homoj kiuj denaske parolas alian lingvon povu fari tion per helplingvo.

Por tio, helplingvoj devas esti pli lernataj kaj uzataj.

Ideale, helplingvo estus instruata en ĉiuj lernejoj, sed oni ne atendu tion por helpi al solvi la lingvan problemon.

Homoj volas lerni lingvojn kiuj estas uzataj, kiuj havas sufiĉe da aferoj skribitaj kaj registritaj en ĝi.

Do ĉiam kiam oni uzas helplingvon, oni popularigas ĝian lernadon kaj uzadon fare de aliaj, kaj tiel oni kontribuas al solvi la lingvan problemon.

Do, karaj parolantoj de helplingvoj, estu kiom eble plej aktivaj!

Per Esperanto, Ido, Occidental, Interlingua, Elefen, Lidepla, Globasa, ne gravas kiu lingvo, en la tuta mondo, la koncepton mem de internacia helplingvo oni devas popularigi.

Helplingvoj estas tiom facilaj, ke oni povus lerni multe da ili en la tempo kiun oni bezonas por lerni la Anglan aŭ la Mandarenan.

Do uzu vian plejŝatatan, aŭ eĉ plurajn, kaj ne silentu.

Ne konservu nur al vi la plezuron kaj profiton de facila kaj esprimpova lingva instrumento!
