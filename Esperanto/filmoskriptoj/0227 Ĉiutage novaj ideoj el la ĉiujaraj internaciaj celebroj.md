Jen maniero trovi novan hazardan ideon ĉiutage: uzi liston de la ĉiujaraj internaciaj celebroj.

Kio estas ĉiujara internacia celebro? Ekzemploj estas:
- La internacia tago de naturo (la 3-a de marto)
- La internacia tago de bestoj (la 4-a de oktobro)
kaj tiel plu...

Ĉi tiuj retejoj tre bonas por havi liston de ili:
- https://www.daysoftheyear.com/
- https://www.internationaldays.co/

En Esperantujo, ili ricevis tre malmultan atenton. Krom la celebroj specifaj al Esperanto, nur la internacia parenta lingvo ricevas iom da atento (je la 21-a de februaro).

Estas iom bedaŭrinde, ĉar estas multaj temoj kiuj meritas ricevi pli da atento, kaj tio povas esti farita per la uzo de Esperanto.

La listo de celebroj povas ankaŭ esti fonto de inspiro por fari ion novan ĉiutage. Ekzemple povas esti tago por speciala recepto (kuiri tipon de pastaĵo...), aŭ por speciala ago (salti samtempe kun amikoj...).

Tio povas esti bona fonto de konversacioj en interretaj kaj viandmondaj komunumoj. Trovi paroltemon por komenci konversacion ja estas "problemeto" en lokaj Esperantistaj kluboj. 

Okazas pluraj internaciaj celebroj samtempe, do se je unu jaro oni donis multe da atento al iu celebro, oni povas doni pli da atento al la alia celebro je la posta jaro.

Se en sociaj situacioj vi ofte stresas pro la penso "kio se mi ne plu trovas ion por diri kaj ekestas silento kiu povas esti perceptata kiel ĝena?", tiam sciu ke listo de la ĉiujaraj celebroj ĉiam estas disponebla en via poŝtelefono por helpi vin el babila malsekureco.