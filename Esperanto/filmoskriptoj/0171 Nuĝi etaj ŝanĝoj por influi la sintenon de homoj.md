Nuĝi ("to nudge" angle) estas la ideo fari etajn ŝanĝojn por influi la sintenon de homoj. Tiuj ŝanĝoj povas esti tiom etaj, ke la plimulto de homoj ne konscias ke ili ekzistas.

Nuĝi estas tre utile por vendejoj kaj por registaraj instancoj kiuj volas ke homoj havu specifajn sintenojn. Ekzemple por aĉeti pli da aferoj aŭ por elekti pli sanajn decidojn.

Fama ekzemplo de nuĝo estas estigi bildon de muŝo en la fono de pisujo. Laŭdire tio altigas la precizeco de pisantoj, kio faras ke la pisejo bezonas malpli ofte esti purigata.

Lastatempe, oni desegnis multe da blankaj cirkloj kaj linioj sur grundo por kuraĝigi homojn respekti minimuman distancon por malaltigi la ŝancon de transdono de malsanoj. 

Nuĝoj estas vaste uzataj en superbazaroj, kie la produktoj kiujn la bazaro volas plej ofte vendi troviĝas je la nivelo de la okuloj. (Kaj malpli alte kiam temas pri sukeraĵo por infanoj.) La ĉeesto de sukeraĵoj apud la kasejoj estas ankaŭ por profiti de la manko de pacienco de aĉetantoj.

Nuĝoj povas ankaŭ esti uzataj por onia persona vivo. La plej simpla metodo estas kaŝi en ŝrankojn la aferojn kiujn oni ne volas manĝi, tiel manĝi ilin malpli ofte venas al la atento.

Alia tekniko kiun mi trovis estas malebligi la kolorojn en oniaj ekranoj (poŝtelefono, komputilo ktp). Tio ne estas tre malagrabla, sed por la cerbo, tio igas la sperton de uzi ekranon multe malpli interesa, do oni malpli ofte faras tion.