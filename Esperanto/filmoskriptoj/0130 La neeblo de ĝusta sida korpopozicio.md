Dorsodoloro koncernas duonon de la Francia loĝantaro ĉiujare. Tio estas terura sed tio ne estas surpriza kiam oni konsideras la daŭron kaj manieron de sidado.

Oni plurfoje instruis al mi, ke kiam oni sidas, devas esti anguloj de 90° gradoj inter la postakruro kaj la antaŭkruro, 90° gradoj inter antaŭkruro kaj la dorso, kaj la dorso devas esti rekta kaj vertikala, kun kranio kiu rigardas rekte antaŭ si.

Tio estas malfacilega. Oni devas havi seĝon je la ĝusta alteco, tablon je la ĝusta alteco, ekranon je la ĝusta alteco, ion por subteni la brakojn, bonajn okulvitrojn ktp ktp.

Fakte, mi havas la impreson ke neniu sidas ĝuste. La rekomendita korpopozicio estas nek komforta, nek natura al mi. Mi nature ekhavas teniĝon kie mia dorso pli bone ripozas malantaŭe sur la seĝodorso, kun kapo kiu proksimiĝas antaŭen al la ekrano por pli bone vidi (la tiel nomata "salikoka pozicio"). La sola maniero por mi konservi bonan pozicion estas ligi min al mia seĝo per kordoj, kion mi ne aŭdacas fari en oficejo.

Mi trovis bonan alternativon: stari. Oficeje mi havas labortablon kiu povas leviĝi, tiel ke mi povas labori kaj stari samtempe. Mi laboras tiel dum kelkaj horoj ĉiutage tie (kutime inter 1 kaj 3 horoj). Bedaŭrinde, stara senmova pozicio estas laciga, kaj mi ne certas ĉu stari dum longa tempo estas bona por la sano (por mi tio rapide iĝas malkomforta je genuoj).

Honeste, mi ne scias kion fari por plibonigi mian sidan pozicion. Kial estas tiom malfacile? Kaj kial laboroj devigas nin iom malsaniĝi per tiom longe sidi (aŭ stari) antaŭ komputilo?