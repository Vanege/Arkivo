Estus tre utile se oni povus demandi iun pri io ajn sen efektive paroli al tiu ulo.

Ekzemple, se estus AI-kopio de iu, kun similaj memoroj kaj opinioj, oni povus demandi al la kopio kion tiu ŝatus ricevi kiel donacon.

Tiel, tiu povus ricevi donacon sen ke la surprizo de la donaco estus rompita.

Alia ekzemplo: se oni serĉas koramikon, oni povus demandi pri gravaj aferoj, kiujn oni ne kuraĝus tuj demandi al la vera persono.

Tiel, oni povus ŝpari multe da tempo por si, kaj ankaŭ por la ulo al kiu oni parolus (ekzemple se la persono estas tro okupata, sed oni bezonas respondon al simpla demando).

Mi certas ke tia AI-kopio povus esti tre utilaj, sed kiel fari por ke ili estu bonaj je imiti la originalajn homojn?

Ili certe bezonas amason da datumo pri la pensoj kaj memoroj de tiuj homoj.

Ĝi ankaŭ bezonas kompreni la pensmanieron, kaj povi uzi ĝin por dedukti la aferojn kiujn la persono pensus en similaj cirkonstancoj.

Verŝajne, por kelkaj homoj oni uzi la amason de informoj kiujn ili lasas en sociaj retoj.

Retejoj kiel Twitter (kiun mi neniam nomos "X") enhave multe da informoj pri la opinioj de homoj.

Sed al la retejoj de "mikroblogado" mankas informoj pri longa rezonado kaj hezitado el multaj informoj kaj argumentoj.

Blog-afiŝoj estas pli interesaj pro la pli granda enhavo, kiu kapablas pli bone trejni AI-modelon.

Idealaj estas videaj registraĵoj, kiuj kapablas doni multe pli da kunteksto al la AI-roboto kiu lernos la personojn.

Verŝajne hodiaŭ, ĉefe la profesiaj video-blogistoj, kiuj publikigas filmeton ĉiutage, provizas sufiĉe da enhavo.

Problemeto estus la honesteco de tio kion ili diras en tiuj videoj, ĉar kiam oni havas publikon, oni emas mensogeti por doni pli bonan aspekton al sia propra marko aŭ al monaj sponsoroj.

Mi pensas ke bona kopio jam estas realigebla, tre certe ekzistas homoj kiuj jam metis sufiĉe da informoj pri siaj vivoj kaj pensmanieroj en la interreto.

Kompreneble, ekzistas la risko ke tia AI-kopioj estos misuzataj, ekzemple por demandi privatajn informojn kiel pasvortojn aŭ adresojn.

Tio lasta sonas kiel solvebla problemo se la originala persono kapablas forbari al la modelo aliron al specifaj informoj (ekzemple per neniam diskonigi tiujn informojn dekomence), aŭ povas mallernigi specifajn informojn kiuj akcidente likis en la interreton.

Alia risko estus se homoj "misedukos" aŭ iel igos la AI-roboton diri ion kion la originala persono ne pensas.

Tio lasta sonas kiel solvebla per havi manieron subskribi mesaĝon, kio estus realigebla nur de la originala fizika persono.

Ĉiuokaze, oni memoru ke kvankam AI-teknologioj alportas multajn riskojn, ĝi samtempe alportas multajn solvojn.

Ekzemple oni povas fari tekston kaj bildojn per AI, sed oni povas ankaŭ facile detekti tiujn per AI.

Do ni ne timu tiujn AI-kopiojn kaj vidu kiel ili povu profiti al ni ĉiuj ĝenerale.