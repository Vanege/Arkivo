Mi tre ŝatas la ludon Super Smash Bros Ultimate.

Ĝi estas ludo por la ludilo Nintendo Switch.

Ĝi estas batalludo, kie ĉiu ludanto devas elekti rolulon kaj uzi ĝin kontraŭ la roluloj de aliaj ludantoj.

La roluloj venas de famaj videoludserioj, kiel Mario, Link kaj Pikachu.

La celo estas ludi pli bone ol la aliaj ludantoj, per puŝi iliajn rolulojn el ŝvebanta insuleto uzante diversajn atakojn.

Estas tre amuza ludo, estas amuze provi diveni kion la kontraŭuloj volos fari kaj adaptiĝi al tio por fari neatenditajn atakojn.

Ĉiu ludanto havas sian propran stilon de ludado, eĉ se ili elektas la samajn rolulojn.

Estas interese spekti aliajn ludantojn ludi kontraŭ aliaj.

Nur per spekti, oni havas ideon pri kiel ili pensas.

La ludo estas facila por novaj ludantoj, eĉ se oni neniam ludis ĝin antaŭe, oni kapablas sufiĉe bone ludi por amuziĝi.

La ludo estas tre utila en salono, ĝi permesas al homoj kiuj ne tre emas parolas tamen sociumi per interagi kun aliaj homoj sed per alia maniero.

Oni eĉ povas uzi la ludon por ekhavi novajn amikojn:

En Usono, Japanio kaj okcidenteŭropo, turniroj de Super Smash Bros Ultimate estas regule organizataj.

Tie oni povas ludi kontraŭ aliaj homoj por scii kiu estas la plej bona en la ludo, sed ofte oni ankoraŭ povas libere ludi kontraŭ aliaj.

Per diskonigi teknikojn kaj spertojn pri la diversaj roluloj, oni povas tre facile komuniki kun aliaj partoprenantoj.

La ludo donas bonan kialon por paroli, kaj donas materialojn por diskutoj.

Ekzemple, se vi ĉefe ludas specifan rolulon (ekzemple Bowser), kaj vi estas sufiĉe bona kun tiu rolulo, ĉiuj homoj kiuj volos trejniĝi kontraŭ Bowser volos ludi kontraŭ vi, kaj volos diskuti kun vi.

Estas tre facile iĝi parto de la komunumo de ludantoj de Ultimate.

Ĉiu membro de tiu komunumo aŭtomate havas valoron en la okuloj de aliaj ludantoj.

Se vi interesiĝas pri turniroj de Super Smash Bros Ultimate, nepre serĉu en la interreto.

La plej bona loko por tio estas verŝajne Discord, kie ludantoj regule voĉe komunikas dum ili ludas.

Tie vi povus ekhavi amikojn, kiujn vi povos renkonti dum turniroj!