Hodiaŭ, mi volas montri al vi retejon kiu helpas lerni la pozicion de landoj kaj urboj.

Oni ofte aŭdas pri aliaj landoj en la televido aŭ en normalaj konversacioj.

Do estas utile scii kie tiuj landoj troviĝas.

Eĉ pli por parolantoj de internacia lingvo, kie parolanto povas troviĝi ie ajn.

Bedaŭrinde, memori la lokon de landoj sur terglobo ofte ne estas tre amuze.

Bonŝance, la retejo kiun mi nun prezentas igas tiun memoradon ludo.

En tiu retejo, nomita Seterra, oni povas trejniĝis pri landoj, sed ankaŭ urboj kaj flagoj.

Ĉi tie, mi elektis la mapon pri la landoj de Eŭropo.

Oni vidas la nomon de lando aŭ urbo (aŭ alian tipon de afero).

Poste, oni devas klaki sur la mapo sur kie troviĝas tiu lando.

Se oni elektis malĝuste, oni rajtas reprovi ĝis kiam oni elektas ĝuste.

La ludo finiĝas kiam ĉiuj lokoj estas trovitaj.

Je la fino, oni vidas kiun elcenton de lando (ĉi tie) oni konas, kaj kiom rapide oni trovis ilin.

Estas amuze provi denove post pluraj tagoj, por vidi kiom multe oni progresis en rapideco kaj ĝusteco.

Ankaŭ estas amuze diskonigi la ligilon al amikoj por kompari oniajn sciojn kun tiuj de aliaj.

Ankaŭ eblas ŝalti la tajpan reĝimon, kie oni devas tajpi la nomon de montrita lando.

Eble tio helpos kelkajn homojn memori la nomon de la landoj.

La ludo estas ludebla en multaj lingvoj, do vi povas ofte lerni la nomon de urboj laŭ la lokaj lingvoj.

Bedaŭrinde, la ludo ne estas disponebla en Esperanto.

Sed estas granda ŝanco ke vi parolas almenaŭ unu el la lingvoj en kiuj la ludo estas disponebla.

Mi ŝatus povi aldoni novajn mapojn al la retejo, sed bedaŭrinde nur tiuj kiuj pagas (la "Pro Members") rajtas fari tion.

Laŭ mi tio ne estas tre afabla, ĉar oni devas pagi por labori por la retejo.

Sed malgraŭ tio, la retejo estas tre bona, kaj amuza dum kelkaj tagoj.

https://www.geoguessr.com/quiz/seterra