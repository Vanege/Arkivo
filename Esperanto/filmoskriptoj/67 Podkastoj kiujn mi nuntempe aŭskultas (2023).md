Hodiaŭ mi donas al vi liston de podkastoj kiujn mi nuntempe aŭskultas.

Mi provos fari similan liston post kelkaj jaroj por povi sekvi la evoluon de miaj interesoj.

De Grote Podcastlas: podkasto en la nederlanda pri la landoj de la mondo.

Ĉiu epizodo daŭras ĉirkaŭ horon kaj diras la gravajn aferojn pri lando, ĝia historio, kulturo, manĝaĵoj.

Kaj de tempo al tempo amuzaj faktoj, kiujn oni povas facile ripeti dum sociaj eventoj.

Tre interesa kaj tre lerniga.

Wetenschap Vandaag: ĉiutaga podkasto de ĉirkaŭ 5 minutoj pri la lastaj sciencaj malkovroj kaj esploroj.

Kennis & Co: ĉiusemajna podkasto de ĉirkaŭ 20 minutoj pri la lastaj sciencaj malkovroj kaj esploroj.

Duono de la podkasto estas pliprofundigo pri specifa temo.

Focus (de NTR): ĉiusemajna, enketoj pri specifaj sciencaj temoj.

Enketo kutime estas pluraj epizodoj de 30 minutoj.

Onbehaarde Apen: ĉiusemajna, detala diskuto de 40 minutoj pri specifa temo.

Origine ĉefe pri scienco, sed ili nun pli kaj pli ofte parolas pri historio kaj kulturo, kion mi trovas malpli interesa.

De Correspondent: dum labortagoj.

La kanalo ĉefe parolas pri problemoj pli gravaj ol novaj.

Ili faras multe por doni informojn pri temo por pli bone interpreti novaĵojn.

De Technoloog: hora diskuto ĉiusemajna.

Pri la impakto de novaj teknologioj sur la socio.

Mi ŝatas ke ili ĉefe parolas pri teknologio kaj rilataj sciencaj fakoj, sen doni atenton al merkataj gadĝetoj.

Malkiel "teknologiaj" kanaloj, ili ne provas vendi aferojn, sed ĉiam parolas kun spertuloj pri fako.

Nerdland maandoverzicht: monata podkasto de 2 horoj.

Ĝi estas amikaro kiu parolas pri sciencaj kaj teknologiaj progresoj.

Ŝercema amikara podkasto ne estas io kion mi kutime ŝatas, sed mi tre ŝatas la temojn pri kiuj ili parolas.

Easy Spanish: ĉiusemajna podkasto en la hispana.

Facila je sekvi, ĝi helpas min konservi mian nivelon en la aŭda hispana, kaj eble malrapide pliboniĝi.

La science, CQFD: la plej bona podkasto kiun mi konas.

Ĝi estas la sola podkasto en la franca kiun mi ankoraŭ aŭskultas.

Nun mi ĉefe aŭskultas aferojn en la Nederlando por pli rapide enmiksiĝi kun la lingvo, sed tiu podkasto estas tro bona por ĉesi aŭskulti.

Estas nova epizodo de horo je ĉiu labortago.

Ili iras profunde en sciencan temon kun spertulo de la temo.

Ĝi estas la podkasto kiun mi kutime aŭskultas kiam mi devas uzi trajnon dum multaj horoj, ekzemple kiam mi iras al alia lando.