Jen ideo kiun mi ankoraŭ ne provis, sed kiu papere sonas bona: kompari onian voĉon en iu lingvo kun la versio farita de AI de onia voĉo en la sama lingvo.

Ekzistas iloj kiuj permesas krei profilon de onia voĉo. Oni donas legas al tia ilo sufiĉe da tekstoj, kaj la ilo "lernas" onian voĉon. Ĝi poste povas legi originalan tekston, kaj tio sonas kiel onia voĉo. Ĝi eĉ kapablas fari tion en aliaj lingvoj, kaj la rezulto estas kvazaŭ oni flue parolas alian lingvon, sen aparta akĉento!

Ekzemplo de ilo kiu permesas tion nomiĝas HeyGen.

Granda problemo kiam oni lernas lingvon estas ke oni ofte ne aŭdas kelkajn diferencojn de sono kiam oni aŭskultas kaj parolas, kio faras ke oni preskaŭ ĉiam parolas kun akĉento se oni ne lernis lingvon sufiĉe june.

Per AI-kopio de onia voĉo en lingvo kiun oni parolas, oni povas kompari la AI-voĉon kun la sia. Pro tio ke la voĉo estas sama aŭ tre simila, oni povus pli facile aŭdi la malsamojn je ritmo, akcento kaj fonemo. Poste oni povus ekzerciĝi, per klopodi elparoli kiom eble plej simile al la AI-kopio.

Mi pensas ke tio estus bona metodo se oni volas neŭtraligi onian akĉenton, ekzemple se oni laciĝas ke la unua diskuttemo kun nekonatoj ĉiam estas pri landa deveno.

Mi provos tiun metodon kiam mi trovos ilon por kloni mian voĉon (kaj paroligi ĝin en nedenaska lingvo) sen igi ĝin libere uzebla fare de profitcela firmao.