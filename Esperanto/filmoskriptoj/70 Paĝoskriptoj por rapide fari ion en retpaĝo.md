Antaŭ iom da tempo, mi parolis pri uzantoskriptoj, por aŭtomatigi agojn en la interreto.

Hodiaŭ mi volas paroli pri io malpli potenca, sed multe pli simpla, ĉar tio ne postulas instali retumilan aldonaĵon.

Unue, oni devas scii ke en interretaj retumiloj (kiel Chrome, Firefox ktp), ekzistas io kio nomiĝas la "programista konzolo".

Tie oni povas tajpi skriptojn en Javascript, kio permesas fari ĉion en la retpaĝo.

Ekzemple, la jena skripto plirapidigas ĉiujn videojn de la paĝo kie vi estas per 50%: (vidu videon)

Sed ekzistas maniero por ekigi tian skripton pli rapide, sen bezoni malfermi la programistan konzolon.

Vi verŝajne konas la paĝosignojn (bookmarks).

Eblâs fari paĝosignojn por skriptoj (bookmarklets)!

Klaki sur tian paĝosignon tuj ekigas la skripton.

Mi nomas tian skripton "paĝoskriptoj".

Anstataŭ ligilo, oni havas tekston kiu komenciĝas per "javascript:".

Kion oni devas meti iom dependas de la retumilo.

Sed la plej simpla bona metodo estas peti al ChatGPT retumilan skripton, kaj poste traduki ĝin al paĝoskripto.

ChatGPT povas fari por vi paĝoskripton por io ajn, kio ne postulas iri al alia paĝo.

Se oni bezonas skripton kiu iras tra pluraj paĝoj, oni tiam devas havi plurajn paĝoskriptojn: unu por ĉiu paĝo.

Do se esta io kio ĝenas vin en retejo (ekzemple reklamojn), aŭ kio estas ripetema ago (ekzemple formularoj), ne perdu tempon kaj petu al ChatGPT fari paĝoskripton por vi.