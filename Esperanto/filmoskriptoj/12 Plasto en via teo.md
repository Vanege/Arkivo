Post longa tago de laboro, nenio estas pli bona ol taso da teo.

Nenio estas pli natura ol teo ĉu ne?

Sed ĉu vi iam demandis vin kiel estas farita la saketo de teo?

Vi pensas verŝajne ke ĝi estas farita el ia papero, tiel akvo facile trairas ĝin.

Sed kion homoj ne scias estas ke la plimulto de tiuj teo-saketoj estas fakte faritaj el plasto!

Tiel ili povas esti faritaj por malpli alta kosto.

Sed ĉu tio estas sekura por la sano?

Ĉu la varmo de la teo ne igas la plaston liberiĝi en la akvo?

Laŭ esploro de la McGill University en Usono (ligilo en la priskribo) (https://pubs.acs.org/doi/abs/10.1021/acs.est.9b02540), saketo de teo en akvo de 95°C povas liberigi pli ol 11 miliardoj da mikroplastaĵoj.

Ne estas klare kio estas la efiko de tio sur la mensa sano.

Sed kio estas certa estas ke tiuj saketoj kaj mikroplastaĵoj ne povas nature tute rompiĝi.

Tiuj plastaj saketoj do kontribuas al la malpurigo de la medio kie sovaĝaj bestoj kaj homoj vivas.

Kion fari kontraŭ tiu problemo?

Eblas aĉeti teosaketojn kiuj ne enhavas plaston.

Ekzemple kie mi loĝas, ekzistas la markoj Clipper kaj Piramide, kiuj uzas paperon.

Ankaŭ Twinings estas sen plasto, sed ne ĉiam, do kontrolu la pakaĵojn.

Alia solvo estas uzi teon kiu ne troviĝas en saketo.

Oni povas ofte aĉeti teon en formo de sekaj folioj, kiujn oni povas meti en filtrilon.

Tio estas pli da laboro, sed tio helpas malŝpari malpli da materialo.