Mi volas povi ludi muzikinstrumenton.

Mi ŝatas la ideon akiri kapablon kun aŭdebla rezulto.

Mi do decidis aĉeti kalimbon, kaj tio pro pluraj kialoj.

Unue, kio estas Kalimbo?

Ĝi estas afrikdevena instrumento, kiu konsistaj el metalaj lameloj.

Vidu ksilofonon, sed anstataŭ uzi du batilojn, oni uzas siajn du dikfingrojn.

Kaj la alteco de la notoj kreskas al ambaŭ direkt alterne, je la formo de la litero V.

Mi elektis lerni kalimbon pro pluraj kialoj.

Unue, ĝi faras la plej trankviligan sonon, kiun mi konas.

Ĝi sonas bona por ludi trankvilajn muzikojn.

Kaj estas multe da ili en Youtube, kiujn mi povas imiti.

Due, ĝi aspektas al mi facila, ĉar oni bezonas uzi nur du fingrojn.

Antaŭe, mi provis ludi pianon, sed mi plurfoje rezignis je la momento kiam mi devis uzi plurajn fingrojn de pluraj manoj samtempe.

Trie, ĝi estas malmultekosta kaj facile transportebla.

Do kiam mi ludos kalimbon pli bone, mi povos facile aŭdigi tion al aliaj homoj.

Mia kalimbo havas skatolon, kaj mi povas facile meti ĝin en mian dorsosakon.

Mi povus ludi kalimbon en parko kun aliaj homoj, aŭ eble eĉ dum mi malrapide promenas.

Kvare, mi pensas ke ludi kalimbon estas malrapida aktivaĵo por la cerbo, kio povus helpi min je ekdormado vespere.

Sed pri tio, mi bezonas pluan eksperimentadon por certiĝi pri la efikeco.

Mi fakte havas mian kalimbon de pluraj jaroj, sed ne emis trejniĝi regule dum longa tempo.

Hodiaŭ mi komencis denove, kaj lernis la muzikon de "Happy Birthday To You".

Mi esperas ke morgaŭ, mi povos fari ĝin denove, sed pli rapide kaj kun malpli da eraroj.

Mi nun sentas ke mi povas iom pli kontribui al la datrevenoj de miaj amikoj!

https://www.youtube.com/watch?v=ArgrAqbAENE
