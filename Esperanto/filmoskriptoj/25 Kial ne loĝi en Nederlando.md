Se vi spektis mian videon "Kial vi devus loĝi en Nederlando", vi eble nun volas loĝi en Nederlando.

Sed hodiaŭ, mi donos al vi kialojn por NE loĝi en Nederlando.

Unue, domoj estas multekostegaj.

Ne sufiĉe da domoj estis konstruitaj en la lasta jardeko, kaj nun ne estas sufiĉe da domoj por ĉiuj.

Rezulte, nur la plej riĉaj povas lui aŭ aĉeti domon.

Sed averaĝe, Nederlandanoj estas riĉaj kompare al aliaj eŭropaj landoj.

Krom se via celo estas loĝi kun iu alia kiu povas kunpagi, la ŝancoj ekhavi loĝejon estas tre tre etaj.

Due, la manĝaĵoj estas ĝenerale malbonaj.

Fruktoj kaj legomoj tie estas malpli bongustaj, ĉar ili multe fokusiĝis pri kvanto de produktado anstataŭ kvalito.

Ankaŭ mankas al Nederlando manĝkulturo.

Ili apenaŭ kuiras, kaj kiam tio okazas, tio estas nur por la vespero.

Por la tagmanĝo, ili plej ofte rapide manĝas panon kun io sur ĝi.

Trie, ekhavi la naciecon (se tio estas via celo) estas malfacile.

Oni devas loĝi en la lando senĉese dum 5 jaroj, kaj krom se oni edziĝis, oni devas rezigni pri aliaj naciecoj.

Komparu tion al havi la francan naciecon, kie edziĝi kun iu kun la nacieco sufiĉas!

Kvare, estas malfacile ekhavi amikojn.

Nederlandoj pli malpli ĉesas ekhavi novajn amikojn kiam ili havas ĉirkaŭ 25 jaroj.

Ili havas fiksitajn kutimojn, kaj renkonti novajn homojn ne estas io kion ili intence faras.

Ili ankaŭ ne emas miksi mediojn: homoj de laborejo estas konsiderataj kiel homoj de laborejo.

Krom se vi komunan specialan intereson (kiel Esperanton), vi malfacile havos okazon havi novajn amikojn.

Kaj vi ĉiuokaze bezonas paroli la Nederlandan por ke ili ŝatos paroli kun vi.

(Ĉar jes, ili povas paroli la Anglan, sed ne ŝatas fari tion dum longa tempo, kaj se troviĝas aliaj homoj en la sama loko, ili uzos la Nederlandan.)

Miasperte, se oni volas ekhavi amikojn en Nederlando, estas pli facile uzi la interreton.
