En antaŭa artikolo, mi parolis pri tio ke mi komencis uzi Blogger. https://vanege-esperanto.blogspot.com/2023/12/0090-mi-publikigas-nun-ankau-en-blogger.html

Mi tre ŝatas Blogger. Publikigi artikolon estas ege facile kaj rapide. Mi ne planas ĉesi uzi ĝin. Ĝi estas tre purigita retejo, sen reklamo, kiu bone montras la artikolojn de la plej nova al la plej malnova, bone en komputiloj kaj poŝtelefonoj. (Kun eta problemo: la enbloga serĉilo ne aperas poŝtelefone.)

Bedaŭrinde, Blogger ŝajne havas grandan problemon: ĝia SEO "Search Engine Optimisation" (Videbleco per interretaj serĉiloj) ne estas bona. Kiam oni tajpas "vanege blogger" en Google, mi ne trovas la blogon en la rezulton! Miaj artikoloj neniam aperas en Google. Mi ricevas pli ol 100 vidojn ĉiutage, sed neniu el ili venas de Google. Mi serĉis solvon al tio dum longa tempo, sed mi ne trovis. Mi ne ŝatas tion, ĉar mi volas ke mia enhavo estu malferma al novaj publikoj.

Male, Medium havas tre bonan SEO. Iu Esperantisto diris ke ri trovis mian blogon, sed ri fakte trovis mian Medium kie mi publikigis nur kelkajn artikolojn en la lastaj jaroj. La artikolo en Medium estis trovita per Google.

Se mi volas havis ĉiujn avantaĝojn de Blogger + bona SEO + kelkaj utilaj funkcioj, mi devas krei mian propran retejon. Mi teknike kapablas fari tion, sed tio prenas tempon (kaj mi ne ŝatas la ideon devi zorgi pri propra servilo).   

La konkludo estas ke ne ekzistas ideala retejo por blogo. Ĉiu platformo havas siajn avantaĝojn kaj malavantaĝojn.

Sed mi konsciiĝis ke mi ne bezonas elekti nur unu platformon kaj forĵeti la aliajn. Mi povas publikigi samtempe en pluraj platformoj (en Blogger KAJ Medium). Antaŭe mi timis ke tio prenus tro da tempo al mi, sed intertempe, mi konsciiĝis pri la terureco de la SEO de Blogger. (Tio vere ne devis okazi, eble pro tio ke mia blogo estas en Esperanto?)

Do mi publikigos denove en Medium. (https://medium.com/@vanege) (Nu, mi provos ĉar mi antaŭvidas longdaŭran laboron).
Mia blogo en Medium estas malfrua de 139 artikolojn. Ekde morgaŭ mi publikigos du malnovajn artikolojn ĉiutage en Medium (mi komencos per numero 1), tiel ke Medium kaj Blogger estos je la sama nivelo post 140 tagoj.