Formikoj estas unu el miaj plej ŝatataj bestoj,

ĉar ili havas unikan sintenon kompare al ĉiuj aliaj bestoj.

Hodiaŭ, mi montros al vi 4 impresajn aferojn, kiujn formikoj povas fari.

Ne ĉiuj formikoj povas fari tiujn aferojn, tio dependas de la specioj.

Mia video enhavas nur kelkajn ekzemplojn, formikoj povas fari multege da aliaj impresaj aferoj.

1) Ŝprucigi acidon sur malamikojn.

Formikoj de la grupo Crematogaster havas specialan glandon je la fino de la abdomeno.

Ĝi produktas fortan bruligantan acidon nomita formika acido.

La formikoj povas ŝprucigi tiun acidon el la korpo por ataki je distanco.

La celo estas protekti la neston de formikoj kontraŭ aliaj formikoj aŭ predantoj.

2) Farmado de bestoj.

Afido estas eta insekto kiu kapablas trinki la plantosukon.

Afidoj havas multajn predantojn, sed kelkaj formikspecioj protektas la afidojn.

Interŝanĝe, la formikoj "melkas" la afidojn por havi sukeran likvon nomitan mielroso (angle Honeydew)

Tio aspektas kiel homoj faras por havi lakton el bovoj!

3) Farmado de fungoj.

La folitranĉaj formikoj ne tuj manĝas la foliojn kiujn ili tranĉas.

Ili alportas la foliojn al sia nesto, kie ili kultivas fungon en specialaj ĉambroj.

Ili bone zorgas por la fungo, tiel ke ĝi povas kreski.

Poste, la formikoj manĝas partojn de la fungo.

La du specioj ne povas vivi sen la alia.

Sen la zorgo de formikoj, la fungo mortos pro aliaj fungoj.

4) Formiko kiel manĝujo.

En la specioj de mielpotaj formikoj, ekzistas speciala formikklaso kies celo nur estas dikiĝi.

Ili estas fiksitaj al la plafono, kaj formikoj donas al ili kiom eble plej da manĝaĵo.

Ili aspektas kiel vivantaj balonoj de mielo, sed ili ankoraŭ vivas.

La celo estas havi konservon de manĝaĵo por la tempoj kiam manĝaĵo ne plu estas facile trovebla.

Tiam ili povas redoni manĝaĵon rekte al aliaj formikoj per speciala kiso.
