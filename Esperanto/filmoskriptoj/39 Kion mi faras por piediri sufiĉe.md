Antaŭe, mi diris ke mi provas fari almenaŭ 8000 paŝojn ĉiutage. 

Tio estas por mia mensa sano, sed ankaŭ por mia fizika sano.

Tio tre bonas kontraŭ malfeliĉo kaj malsanoj de vaskuloj.

La duonon de 8000 mi kutime jam faras per iri al butikoj aŭ la laboro.

Sed por la resto, mi bezonas intence iri piediri.

Averaĝe, mi faras 1000 paŝojn en 10 minutoj de ekstera piedirado.

Hodiaŭ, mi diras al vi kion mi faras por atingi tiun celon de sufiĉe piediri.

Unue, mi devas trovi aferojn por fari dum mi piediras, sen tio, tio estus tro enuiga.

Tial mi elŝutas multajn podkastojn al mia poŝtelefono, per la aplikaĵoj AntennaPod aŭ Overcast.

Due, mi portas mian Bose kapaŭskultilojn, kiu kapablas nuligi bruojn.

Bose estas tre bona marko, la orelkusenoj bone protektas kontraŭ la malvarmo.

La kapablo nuligi bruon helpas fokusiĝi sur la podkasto kiam oni piediras.

Oni ankaŭ malpli aŭdas la bruon de aŭtoj, do piediri estas pli agrable.

(Sed atentu ke vi ĉiam bone rigardas ĉu estas aŭto antaŭ ol trairis straton!)

Trie, mi portas leĝeran mantelon kiu protektas min kontraŭ akvo.

Eĉ kiam pluvas, oni devas piediri, do estas bone ne bezoni zorgi pri la stato de la ĉielo.

Kvare, pli malfacile, oni devas senti sin sekura kiam oni piediras ekstere.

Tio estas la plej malfacila parto por kelkaj homoj, depende de kie ili loĝas.

Bonŝance, mi ne loĝas en danĝera loko.

Se mi estus, mi farus ĉion por translokiĝi kiom eble plej rapide, ĉar la manko de sporto mem estas ankaŭ tre danĝera.

Parta solvo estas piediri frue en la mateno, tiam la danĝeruloj plej ofte dormas.

Mi ĉiam provas piediri frumatene dum almenaŭ 10 minutoj, tio donas al mi la impreson ke mi bone komencas la tagon.

Frumatene estas ofte sufiĉe da lumo kaj ĉio estas trankvila.

