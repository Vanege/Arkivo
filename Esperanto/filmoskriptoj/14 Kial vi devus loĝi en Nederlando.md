Saluton, hodiaŭ mi donos al vi 4 kialojn por veni vivi en Nederlando.

Mi mem translokiĝis tien.

Per la video, mi prezentos al vi miajn ĉefajn kialojn.

Unua kialo: homoj tie estas pli feliĉaj.

Laŭ la World Happiness Report de 2023, Nederlando havas la 5-a rangon.

Nederlandanoj estas feliĉaj pro multaj kialoj, interalie:

la kvalito de publikaj servoj, la libereco, kaj la helpo al malriĉuloj.

Translokiĝi al Nederlando ne signifas ke oni aŭtomate iĝas pli feliĉa.

Sed vivi apud homoj kiuj estas feliĉaj, helpas esti pli feliĉa.

Dua kialo: Homoj tie ne laboras tro.

Nederlando estas lando kun tre flekseblaj laborkontraktoj.

Estas ofte labori dum nur 4 tagoj semajne, aŭ dum nur "parto" de la normala daŭro.

Mi ŝatas tion, ĉar laŭ mi, havi pli da libera tempo estas pli bona ol havi pli da mono ol sufiĉe.

Tria kialo: La infrastrukturo estas tre bona.

Tio validas por trajnoj kaj por bicikloj.

Oni povas bicikli longajn distancojn sen troa danĝero per la granda reto de biciklaj vojoj.

Per biciklo oni povas iri ĉien.

Tio donas grandegan senton de libereco.

Oni neniam estas tro for de supermerkato aŭ de trajnstacio.

Oni tiel sentas sin multe malpli izolita.

Do tre bona por homoj kiuj trovas aŭtojn danĝerajn por la homoj kaj la natura medio.

Bicikli estas multe pli agrabla kaj bona por la sano, ĉiuokaze.

Kvara kialo: Nederlando havas grandan akceptemon je diverseco.

Ekzemple, Nederlando estas unu el la eŭropaj landoj kie GLATuloj ricevas malpli da atakoj.

Tial, mi sentas min multe pli sekura ĉi tie.

Mi malpli timas ke homoj ekscias aferojn pri mi.

Do, tio estis miaj ĉefaj kialoj.

Mi havas multajn aliajn kialojn, sed se mi donas ilin ĉiujn, la video estus tro longa.

Alia grava afero por tiuj kiuj volus translokiĝi:

Nederlandanoj tre bone parolas la Anglan!

Eblas bone vivi sen lerni alian lingvon se oni loĝas en la oriento de la lando.

Sed lerni la lokan lingvon estas grava por senti sin pli bone integrita.

https://en.wikipedia.org/wiki/World_Happiness_Report

https://fra.europa.eu/sites/default/files/fra-eu-lgbt-survey-main-results_tk3113640enc_1.pdf

