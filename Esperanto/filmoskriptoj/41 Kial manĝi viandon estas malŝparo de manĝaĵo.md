Pli kaj pli da homoj malaltigas la kvanton de viando kiun ili manĝas pro ekologiaj kialoj.

Multaj ankoraŭ ne komprenas la kialojn, do mi provos klarigi parton de ili en ĉi tiu video.

Unue, oni sciu ke kiam oni aĉetas viandon, oni subtenas la tutan industrion de produktado de viando.

Efektive, vendejoj ne ŝatas aĉeti aferojn kiujn ne estas venditaj, kaj farmistoj ne produktos aferojn kiuj ne estos aĉetitaj.

Sed kial oni ne subtenu la industrion de viando?

Viando estas ĉefe produktita per kreskigo kaj mortigoj de bestoj en eta aŭ granda surfaco.

Tiuj bestoj estas kutime bovoj, porkoj kaj kokoj.

La problemo ĉefe venas de bovoj kaj porkoj, pro pluraj kialoj.

Unue, ili bezonas manĝi multe por grandiĝi.

Do por nutri la bestojn, oni bezonas alian tipon de farmoj, kiuj ĉefe produktas nur unu aŭ du specioj, kiel sojon aŭ maizon.

Bedaŭrinde, tiuj farmoj bezonas multege da spaco, kaj tio estas en konkurenco kun la spaco dediĉita al la konstruado de domo, aŭ al la spaco dediĉita al la natura medio.

Ofte la surfaco disponebla ne sufiĉas, kaj tial naturaj medioj kiel la Amazonio estas detruitaj por pli da kultivado de unu aŭ du plantaj specioj.

Laŭ bonaj fontoj (kiun mi metis en la priskribon), oni bezonas doni inter 7 kaj 25 kilogramoj da manĝaĵo al besto por produkti 1 kilogramon da viando.

La malŝparego estas evidenta, ĉar anstataŭ doni sojon kaj maizon al bestoj, oni povus doni ĝin al homoj!

Tiel, oni povus nutri multe pli da homoj, kaj oni bezonus malŝpari multe malpli da tersurfaco.

Alia problemo estas ke la tuta proceso de produktado kaj preparado de besto postulas la uzon de multege da akvo.

En kelkaj mondpartoj, akvo estas nesufiĉa, kaj la maniero uzi ĝin estas fonto de konfliktoj.

Do mi esperas ke tio klarigas la problemon sufiĉe bone.

Ekzistas aliaj argumentoj, sed laŭ mi, la argumento de la surfaco malŝparita por nutri bestojn estas la plej klara.

Se ni ĉiuj manĝas malpli da viando, kiel homoj tradicie faris antaŭ nia nuna jarcento, oni ŝparus multege da terspaco, kio estus uzata por aferoj pli utilaj, kiel havi pli da domoj, aŭ malrapidigi la plivarmiĝon de la planedo.

Mi persone tre ŝatas manĝi fabojn kaj pizojn, ili estas tre bonaj alternativoj al viando, kaj ili postulas almenaŭ dekoble malpli da spaco kaj akvo.

Ili meritas reiĝi pli popularaj en la pladoj de homoj!

https://ourworldindata.org/grapher/feed-required-to-produce-one-kilogram-of-meat-or-dairy-product

https://ourworldindata.org/food-choice-vs-eating-local

https://ourworldindata.org/environmental-impacts-of-food