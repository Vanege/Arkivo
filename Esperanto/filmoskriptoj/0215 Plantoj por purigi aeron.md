Plantoj estas vivaj. Ili ne simple ĉeestas, sed ili ankaŭ spiras. Ili prenas aferojn el la aero kaj elĵetas aferojn al la aero. Preskaŭ ĉiuj lernis ke granda parto de plantoj enprenas CO2 kaj ellasas O2 kiam estas lumo. (Sed malmultaj scias ke dum la nokto, plantoj povas preni pli el la aero da O2 ol ili produktas, do estas malbona ideo dormi en loko kun multaj plantoj kun fermitaj fenestroj.)

Sed plantoj kapablas preni multe pli da aliaj aferoj el la aero. Ili ekzemple povas filtri poluaĵojn kiel vaporiĝemajn organikajn kombinaĵojn, formaldehidon kaj benzenon.

Tion oni fakte scias de esploroj de NASA. Kiam oni devas loĝi dum longa tempo en fermita spaco (kiel kosmoŝipo), estas utile scii kiuj poluaĵoj estas en la areo, kaj kiel malaltigi la kvanton de ili.

Oni tamen konsciu ke la efiko de plantoj estas tre neglektebla kompare al simple ventumi. Do oni pensu fari tion ĉiutage. La ekstera aero preskaŭ ĉiam estas pli pura ol la interna aero. La aero en domo estas konstante poluata per la laborado de maŝinoj (dum la kuirado de manĝaĵo) kaj la enaerigado de materialoj uzataj por pritrakti meblojn kaj surfacojn (ekzemple formaldehido kaj benzeno).

Tamen la ideo ke oni povas (tre iomete) purigi aeron per plantoj estas bona merkatika argumento por vendi plantojn. Eĉ estas firmao kiu genetike selektas plantojn por ekhavi plantojn kiuj maksimume filtras poluaĵojn.

Ĉiuokaze, oni bezonas ventumi. Plantoj ne povas helpi kontraŭ troa humideco.

https://en.wikipedia.org/wiki/NASA_Clean_Air_Study