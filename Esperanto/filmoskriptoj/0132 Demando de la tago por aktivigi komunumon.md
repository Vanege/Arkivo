La malaktiveco de komunumo ofte estas problemo. Tiu problemo okazas oftege kun planlingvoj. Homoj volas uzi planlingvojn, sed ili ne scias kiel. Rezulte, ekzistas multe da Esperantaj grupoj kiuj estas grandegaj, sed tamen estas etaj je aktiveco. Mi trovis teknikon por parte solvi tiun problemon: la demando de la tago.

La tekniko estas ĉiutage sendi mesaĝon en la komunumo, kiun homoj povas respondi. La demando estas kutime tre simpla kaj ne postulas tro da pripensado. Tiel, eĉ komencantoj kaj homoj kiuj ne havas multe da tempo povas respondi. Tio samtempe estas bonega maniero altigi la aktivecon en unu komunumo, kaj ankaŭ helpi homojn lerni planlingvon pro la ĉiutaga uzado.

Mi scias ke la tekniko funkcias, ĉar mi uzis ĝin en du planlingvaj Discord-serviloj, kaj la kanalo de la demando de la tago estas la plej populara kanalo.

Trovi demandojn mem ne estas malfacile. La interreto enhavas multege de tia listo (kutime en la Angla, kion oni povas traduki). ChatGPT ankaŭ tre bone kapablas krei tian demandon, kiun oni devas traduki aŭ kontroli.

Provu tion en via komunumo (Telegrama-grupo, Discorda-servilo, ie ajn...), kaj se la ideo montriĝas populara, vi povus serĉi roboton por afiŝi novan demandon ĉiutage aŭtomate.