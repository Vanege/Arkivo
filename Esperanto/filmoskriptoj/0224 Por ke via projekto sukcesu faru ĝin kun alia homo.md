Projektoj faritaj sole malofte sukcesas.

Kiam oni faras projekton sole, okazas tagoj kiam oni ne havas emon aŭ atenton. Tiam estas neniu alia kiu ĉeestas por kuraĝigi onin aŭ memorigi onin. Tiam oni ne laboras, oni rompas kutimon, kaj estas granda ŝanco ke la projekto ne plu progresas.

Trovi iun kiu pretas kunlabori en la sama projekto ankaŭ estas pruvo ke la projekto valoras laŭ almenaŭ unu alia homo. Tiel oni havas pli fortan konvinkon ke la projekto valoras, kaj tiam oni havas pli fortan emon daŭrigi ĝin.

Labori kun iu alia kreas ian neeksplicitan kontrakton, kie homoj helpas unu la alian. Por multaj homoj, la ideo "mi devas helpi mian kunlaboranton" estas pli kuraĝiga ol "mi devas denove labori pri la projekto...".

Labori kun iu alia donas multajn avantaĝojn por la projekto mem:

- La vidpunkto de du homoj estas pli valora ol la vidpunkto de unu homo. Kiam malsamaj homoj komunikas, ili rimarkas kiuj ideoj sencas kaj kiuj ne sencas. Ili tiam trovas vojon al sukceso kiu estas pli probabla. Pluraj homoj signifas pli da spertoj. Se oni ne estas kompetenta je parto de projekto, estas ŝanco ke la alia homo estas.

- Plie, per du homaj fortoj, oni progresas pli rapide. Estas kontentige vidi ke projekto progresas rapide.

- La projekto estas pli interesa, ĉar sociaj interagoj havas "neantaŭvideblan" parton, kio donas diversecon al la laboro.

- Oni individue malpli stresas se oni scias ke estas iu alia kiu havas la samajn celojn, bezonojn kaj problemojn.

Labori kun iu alia donas multajn avantaĝojn ankaŭ al oni. Estas bona maniero interŝanĝi kapablojn, lerni pri aliaj homoj kaj sociumi.

Do, krom se la projekto estas persona aŭ farebla nur per vi (ekzemple lerni lingvon), provu trovi kunlaboranton por viaj projektoj!