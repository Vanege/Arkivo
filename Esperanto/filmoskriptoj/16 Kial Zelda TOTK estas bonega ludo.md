Kial Zelda ToTK estas bonega ludo:

Zelda Tears of the Kingdom estas malfermitmonda aventurludo por Nintendo Switch.

En ĝi, oni povas esplori la grandegan mondon de Hyrule kaj apudaj regionoj.

Oni povas ankaŭ esplori la ĉielon, kaj la subteron.

Kaj tiu mondo estas plena je kreemo, je surprizoj, je objektivoj.

Ekzemple, estas temploj kie oni devas solvi puzlojn.

Estas misioj kiujn oni povas solvi.

Oni povas provi atingi lokon, kiu estas malfacile atingebla.

Oni povas fari ĉion kion oni volas, kiam oni volas.

Pro tiu libereco, oni neniam sentas sin vere blokita.

Se io estas tro malfacila, oni povas fari ion alian, kaj provi denove poste.

Tiel la malfacileco estas ĉiam memelektita.

Oni faras nur kion oni volas fari.

Kiam oni volas fari unu aferon, oni samtempe malkovras kvin aliajn aferojn, kiujn oni povas fari!

Kaj kiam estas defio, la ludo ofte donas multajn manierojn solvi ilin.

Tio okazas ĉar la ludo uzas realisman fizikan motoron, kie gravito, fortoj, vento, varmo, tempo, materialoj... ĉio gravas. 

Oni povas kombini aĵojn de la ludo por konstrui ion ajn.

Ofte, oni povas solvi enigmon en maniero kiun la farantoj de la ludo verŝajne ne pensis!

Oni sentas sin tre inteligenta kiam oni ludas la ludon, ĉar kiam oni elpensas novan aferon, oni preskaŭ ĉiam estas rekompencita.

Kiam ideo ŝajnas havi sencon, tiu ideo verŝajne funkcios.

Por resumi, mi diros tiel:

Zelda TOTK estas bonega ludo, ĉar la ludo senfine donas objektivojn, kiujn oni povas libere elekti, kaj oni povas atingi la objektivojn per la manieroj kiujn oni volas.