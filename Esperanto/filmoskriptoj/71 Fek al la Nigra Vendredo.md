Hodiaŭ estas la nigra vendredo (Black Friday).

Tago kie vendejoj reklamas per plej grandaj rabatoj.

Ĝi ĉefe temas pri elektronikaĵoj kaj vestaĵoj.

Multaj homoj atendas tiun tagon por aĉeti multe da aferoj.

Sed laŭ mi, estas bona tago por aĉeti absolute nenion.

La nigra vendredo alportas multe da problemoj.

Pro tio, ĝi estas neniel festinda.

Ĝi estas merkata truko por ke homoj aĉetu pli.

Homoj pensas ŝpari monon, sed fakte ili perdas monon pro aĉeti aferon kiun ili ne bezonas.

Plia rezulto estas multego da malŝparo.

La fakto ke ĝi okazas en nur unu tago aŭ semajno havas la celon stresigi homojn.

Ili stresas, ke se ili ne aĉetas hodiaŭ, ili devos atendi tutan jaron por havi similan rabaton.

Homoj aĉetas aferojn, kiujn ili ne bezonas, pro la timo ke ili bezonos ĝin en alia tago.

Sed oftege, tiu bezono ne venas.

La kredo ke simila rabato neniam venos ankaŭ estas malvera.

Vendejoj kutime altigas prezojn antaŭ la nigra vendredo por altigi la kontraston de prezo.

Esence, tio estas trompo.

Antaŭ ol aĉeti, oni devus kompari la prezon de aĵo kun la tuta jaro.

Sed ankaŭ, oni ne tiom pensu pri la prezo.

Oni pensu ĉefe pri tio, kion oni bezonas nun (aŭ certe bezonos), tiel oni evitas malŝparon.

Vestaĵoj kaj elektronikaĵoj kostas multege al la socio, ĉefe pro akvo kaj minejoj.

Se vi ne partoprenas al la nigra vendredo, vi eble malŝparus iom da mono, sed vi ne kontribuos al la detruado de la mondo.

