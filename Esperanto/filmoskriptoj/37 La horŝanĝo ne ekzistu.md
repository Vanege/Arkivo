En Eŭropo, same kiel en multaj aliaj partoj de la mondo, ekzistas terura evento, kiu okaze dufoje jare.

Tiu evento estas la horŝanĝo.

En oktobro, oni devas forigi 1 de la horo, do ekzemple 8 horoj iĝas subite 7 horoj.

Kaj en marto, male, oni devas aldoni 1 horon.

Mi tre malŝatas tion, mi ŝatus se oni ne bezonus fari tion.

Mi ĉefe malŝatas la horŝanĝon de oktobro, rigardu:

Dum vintro, mi provas havi maksimume da suna lumo en unu tago.

Mi bezonas sunan lumon por esti en bona sano, por mia humoro kaj por mia vitamino D.

Por havi maksimuman sunlumon, mi provas vekiĝi ĉirkaŭ la 7a.

Sed post la horŝanĝo, por havi la saman kvanton de sunlumo, mi devas vekiĝi je la 6a!

Malmulte da homoj povas fari tion, tio estas kontraŭsocia.

Mi loĝas kun alia homo, kaj mi havas amikojn, kaj por povi interagi kun ili, mi bezonas enlitiĝi ne tro frue.

Do jen, pro la horŝanĝo, mi perdas ion gravan por mia feliĉeco.

Estas malpli da lumo kiam homoj bezonas ĝin, ekzemple kiam ili revenas de laboro.

Solvo estus se la tuta socio decidu eklabori unu horon pli frue.

Sed tio verŝajne ne okazos se en la alia parto de la jaro oni respektas aliajn horojn.

La unua paŝo estas ĉiam: forigu la horŝanĝojn.

En 2023, mi ne vidas kian problemon la horŝanĝo solvas.

Mi vidas nur la problemojn kiujn ĝi donas.

Subite devi dormi unu horon malpli estas malbone por la korpo, kiu bezonas stabilan ritmon.

La risko de mortigaj aŭto-akcidentoj estas signife pli alta en la tago post horŝanĝo!

Do, estas tempo mortigi tiun mortigan horŝanĝon.