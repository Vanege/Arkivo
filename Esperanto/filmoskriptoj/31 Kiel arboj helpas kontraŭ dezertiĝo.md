Pro la klimata plivarmiĝo, ĉiam pli da lokoj iĝas dezertoj.

Dezertoj progresas kaj kovras ĉiam pli la surfacon de la Tero.

Pro tio ke ne eblas kultivi en dezerto, multaj homoj estas devigataj fuĝi.

Kontraŭ tio, estas multaj projektoj en Afriko en Azio por planti multajn arbojn.

Sed kiel arbojn povas helpi kontraŭ dezertiĝo, kaj kiel ili eĉ povas malfari tiun procezon?

Mi klarigos tion en ĉi tiu video.

Unue arboj agas kiel obstakloj por la vento.

Rezulte, la vento estas malpli forta, kaj la sablo estas malpli facile forblovita al aliaj lokoj.

Due, la radikoj de la arboj stabiligas la teron.

La radikoj agas kiel neto, kio malhelpas la sablon aŭ teron forflui se okazas ventego aŭ pluvego.

Plantoj povas pli facile kreski sur tero kiu estas stabila.

Trie, arboj donas ombron pro siaj folioj aŭ trunko.

Tio malaltigas la temperaturon je la surfaco de la tero, kio helpas aliajn speciojn kreski.

Kvare, la radikoj de arbo pumpas la nutraĵojn profunde en la tero, la nutraĵoj estas alportitaj al la folioj, kiuj poste falas sur la tero.

Tio pli riĉigas la surfacon, kio helpas la ekkreskon de la aliaj plantoj.

Kvine, arbo bone kaptas kaj disdonas humidecon ĉirkaŭ si.

Komparu tion al varma sablo, kie akvo rapide forglitas aŭ rapide vaporiĝas.

Per la ĉeesto de arbo, akvo restas pli longe en la medio.

La radikoj de arbo kreas kanalojn en la tero, kio helpas pluvakvon pli facile eniri la tero kaj humidigi ĝin.

Parto de la akvo kaptita iras al la folioj.

Per spirado, la akvo eniras la aeron ĉirkaŭ la arbo.

La humideco helpas aliajn plantojn kreski, kaj se estas sufiĉe da plantoj, eĉ nuboj povas formiĝi kaj pluvo venas pli facile. 

Tiel, la ciklo de akvo estas riparita.

Sese, la ekzisto de arbo permesas la venon de multaj specioj de fungoj, kiuj povas kapti la azoton de la aero kaj igi ĝin disponebla por plantoj.

Multaj plantoj bezonas azoton por kreski.

Resume, la ĉeesto de arboj kreas favorajn kondiĉoj por la kresko de multaj plantoj, interalie plantoj kiujn homoj povas manĝi.

Per la stabiligo de la tero, la riĉigo de la tero, la malvarmigo kaj la humidigo, planti taŭgajn arbojn kapablas ripari gravajn ekosistemojn.