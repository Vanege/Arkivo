Terorismo estas neglektebla kaj grandparte neglektinda.

Ĉiujare, 25 000 homoj averaĝe mortas pro terorismo.

En la tuta mondo.

Kaj en la landoj el kiuj vi verŝajne legas ĉi tiun artikolon, la kvanto estas multege malpli granda.

Komparu tion al la 55 000 000 homoj kiuj mortas ĉiujare.

Malpli ol 1 homoj el 2 000 mortas pro terorismo.

Tio estas vere nenio kompare al problemoj kiel koratakoj, kanceroj, fumado.

Eble terorismo kaptas pli da atento pro la "tujeco" de ĝi, ĉar ĝi okazas sen averti.

Sed la sama direblas pri veturaj mortoj, kio okazas 50-oble pli ofte.

Se vi volus inteligente investi vian timon, timu aŭtojn, ne timu terorismon.

Pli utile, timu la solecon de junuloj kaj de maljunuloj.

Kio ne nur okazigas sinmortigon (kio mortigas 30-oble pli ol terorismo), sed ankaŭ okazigas aĉan vivon ĝis kiam tio okazas.

Fakte, estas facila maniero por mi por scii ĉu iu havas siajn prioritatojn bone elektitaj, aŭ por scii ĉu iu bone kapablas regi siajn sentojn.

Se iu rapide kaj ofte parolas pri terorismaj atakoj, mi scias ke tiu ne havas bonajn prioritatojn.

Sed homoj rajtas distriĝi per tio, kion ili volas.

Se ili volas distriĝi per legi amaskomunikilojn kiuj parolas pri teruraj terorismaj atakoj (ili ŝatas tion), ili rajtas.

Sed problemo venas kiam estas la tempo voĉdoni.

Anstataŭ fokusiĝi pri la veraj problemoj, kiuj havas efikon sur la homoj de ĉi tie, kiel ekzemple edukado, preventado de malsanoj, kaj pli da sociaj aktivaĵoj...

Homoj iras voĉdoni por fikciaj solvoj kontraŭ fikciaj problemoj, kio ofte rezultiĝas en rasismaj ideologioj kaj interkulturaj konfliktoj (kio estas bona fonto de terorismo).

Kompreneble la amaskomunikiloj havas grandan respondecon je tio.

Homoj pensas informiĝi per ili, sed rezulte ili troigas la gravecon de terorismo.

Teroristoj, aliflanke, tre ŝatas la atenton kiun amaskomunikiloj donas al ili.

Estas senpaga reklamo, amaskomunikiloj ŝajnigas ilin pli grandaj aŭ pli gravaj ol ili vere estas.

Al grandega grupo de la homaro, mi volas diri: ĉu vi ne pensas ke estas tempo ĉesi helpi terorismon?

La unua paŝo estas ignori novaĵojn pri terorismaj atakoj.

Terorisma atako kio ne okazis al homoj kiujn vi konas ne devus tiom gravi al vi.

En la interreto, oni diras "ne manĝigu trolojn".

La sama devas esti farita en la vera mondo, kaj eĉ pli se oni pensas ke la vivo de homoj gravas.

https://ourworldindata.org/terrorism