Mi uzas ChatGPT ĉiutage, ĝi ŝparigas al mi multe da tempo.

Ekzemple, mi lastatempe uzis ĝin por skribi poemojn por Sinterklaso.

(Sinterklaso estas Nederlanda festo kiu similas al Kristnasko, kie oni tradicie ankaŭ skribas poemojn.)

Per ChatGPT kaj poste iom redakti la rezulton, mi ŝparis plurajn horojn.

Tio estas tempo kiun mi nun povas uzi por multe pli utilaj aferoj.

Ankaŭ dum mia laboro kiel programisto mi ofte uzas ChatGPT.

Mi preferas fari simplan kaj klaran demandon al ChatGPT anstataŭ iri al 10 retejoj.

ChatGPT faras sintezon de la informoj de pluraj paĝoj, kaj adaptas ĝin al mia programo.

Mi trovas tion strange ke miaj kolegoj ankoraŭ ne uzas ChatGPT.

Ili certe povus ŝpari multe da tempo, pli ol 10 minutoj ĉiutage averaĝe.

Verŝajne ili ne sufiĉe provis ĝin, do ili ankoraŭ ne konscias pri tio, kion ili perdas.

Kontraŭe al ofta mito de homoj kiuj ne provis ĝin, ChatGPT ne anstataŭigas cerbon kaj ĝi ne kondukas al malpli bona laboro.

ChatGPT aŭtomatigas la tedajn kaj ripetemajn taskojn kiel serĉi informon aŭ memori la precizan manieron kiel fari ion.

Ĝi estas ankaŭ tre utila por lingvolernado, mi povas ekzemple demandi al ĝi ĉu esprimo kiun mi tajpas sonas nature en iu lingvo, kaj kiel mi povus diri la saman aferon, sed per malpli da vortoj/silaboj.

Pri ĉio mi povas trovi uzon de ChatGPT.

Do mi pensas ke estas tre bedaŭrinde ke multaj homoj ankoraŭ ne uzas ĝin (aŭ similan programon).

Estas nekredeble ke io tiom simpla povas havi tiom grandan efikon sur onia uzo de tempo.

Se mi estus en Francio, mi tuj montrus al miaj parentoj kiel uzi ĝin, kaj kiel ili povus profiti de ĝi.

Honeste, ankoraŭ estas malfacile por mi akcepti ke "oni povas simple demandi al ChatGPT", kaj ke ĝi funkcias tiom bone.

AI iĝis tiom multe pli utila lastatempe, kaj ĝia pliboniĝo ŝajne ne malrapidiĝos.

Mi iom timas ke homoj, kiuj ne zorgas pri lerni kiel uzi ĝin, rapide estos ekskompetentaj.

Oni ne devas ĉesi lerni kiam oni foriris de lernejo, la mondo evoluas kaj se oni ne adaptiĝas, oni iĝas malpli produktiva kompare al ĉiuj.

Simile al la maljunuloj kiuj ne lernis kiel uzi poŝtelefonon kaj pro tio ne plu povas konektiĝi al retejoj de la registaro, aperos teknologia abismo inter tiuj kiuj lernis uzi la AI-programojn kiel ChatGPT kaj tiuj kiuj ne.

Sed verŝajne produktiveco ne gravas por multaj homoj, se ili ricevas sufiĉe bonan salajron aŭ vivon.

Tamen, mi vidas produktivecon kiel ilon por pli bona vivo: se mi estas pli produktiva, mi bezonas malpli da tempo por fari la saman laboron, tiam mi havas pli da libera tempo, kiun mi povas uzi por la aferoj kiuj gravas al mi persone, tiel mi iĝas pli feliĉa.