Estas malmulte da aferoj kiuj estas pli ĝenaj ol homo kiu haltigas aŭ devojigas konversacion per gramatika korekto.

Gramatika korekto povas esti utila se la ricevanto volas korektaĵojn, sed en publika diskutejo, tio estas perdo de tempo por ĉiuj aliaj legantoj. Fakte, eĉ por la korektitoj, tio povas esti malhelpa, ĉar por bone lerni lingvon oni devas uzi ĝin kiom eble plej. Por multaj homoj, nepetitaj korektoj malhelpas la uzadon de la lingvo.

Kaj ofte oni ne bezonas korekti homojn. Post sufiĉe uzi la lingvon, homoj mem rimarkas ke sia  maniero uzi lingvon ne similas al tio kion ili vidas en aliaj lokoj. Korektoj nur estas plirapidigilo por homoj kiuj volas tion.

Korekto povas esti perceptita kiel agreso kiam ĝi estas farita al iu kiu evidente ne plu estas komencanto. Tio sentiĝas kiel persona atako, kie iu kredas ke sia gramatika interpreto aŭ opinio pli ĝustas aŭ pli gravas aŭ tiu de alia.

Laŭ mi, la baza dececo estas: ne korektu homojn kiuj ne petis korekton.

Ĉiuj homoj ne estas obseditaj pri gramatiko. Ĉiuj homoj ne esti vi. Eble vi ĉiam volis esti korektita kiam vi estis komencanto, sed tio estas vi kaj ne ĉiuj aliaj.

Sed vi vere bezonas korekti, kaj vi sentas ke estas granda ŝanco ke la korektita homo ŝatos kaj profitos de korekto, tiam faru tion per privata mesaĝo (do ne en grupoj, forumoj aŭ realmondaj konversacioj).

Fakte korekti estas iom kiel seksumi: nur private kaj ĉiam kun konsento.