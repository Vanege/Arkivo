Defaŭlte, sub blogaĵoj de blogoj faritaj per Blogger, eblas lasi komenton. Mi malebligis tion en mia blogo pro la sekvaj kialoj:

- Mia blogo estas nur por mia enhavo. Mi ne volas responsi pri la disponebleco de la enhavo skribita de aliaj homoj. Se iam mia blogo estas fermita (pro ajna kialo), mi ne volas ke la komentoj kiujn homoj skribis subite malaperas. La perdo de Esperanto-enhavo estas io kion mi tre malŝatas, kaj pro tio ke mi ne skribis viajn komentojn, mi ne povas libere fari sekurkopiojn de ili aliloke.
- Mi ne volas kontroli kaj moderi la komentojn. Mi ŝatas legi ilin, sed mi ne volas polici. Mi preferas konservi tempon por la skribado de novaj artikoloj.
- Jam estas sufiĉe da lokoj en la interreto kie homoj povas lasi komentojn pri ĉio. Ekzemploj estas Reddit kaj Mastodon. Kiam mi publikigas novan artikolon, mi ĉiam sendas mesaĝeton kun ligilo al ĝi en Mastodon. Eblas respondi al tiu mesaĝo. Mastodon estas la plej taŭga loko se vi volas fari mallongan komenton. Tie mi tuj povas legi ĝin, kaj aliaj homoj povas facile vidi ĝin kaj reagi al ĝi.
- Se vi volas fari longan respondon (kiu estas tro longa por Mastodon-a aŭ Reddit-a mesaĝo), mi kuraĝigas vin fari tion en propra blogo aŭ publikig-ejo, kun ligilo al la originala artikolo. Tiel oni kreas pontojn inter Esperantaĵoj tra la interreto, kio igas la Esperantan enhavon pli trovebla kaj altigas la ŝancon ke io pluvivos en la estonteco.