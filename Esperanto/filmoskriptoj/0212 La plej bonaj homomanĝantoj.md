Ĉu interesas vin scii kiuj estas la plej bonaj homomanĝantoj? Tio certe interesas min.

Do hodiaŭ, mi prezentos al vi kelkajn de la plej bonaj. "Plej bona" ĉi tie signifas plej multe. Kiuj individuoj (de nehomaj bestoj manĝis la plej altan kvanton de homoj?

Antaŭnoto: ĉi tie temas nur pri "registritaj" homomanĝantoj. La homaro havas longan historion antaŭ la invento de skribado. Tre verŝajne ekzistis okazoj de besto kiu manĝis multe pli da homoj, sed la informo ne alvenis al ni. Antaŭe ekzistis multe pli da grandaj danĝeraj specioj (kiel Smilodonto) kiuj vivis en la sama loko kiel homoj (antaŭ ol homoj estingis ilin).

- La tigro de Ĉampavato (loko en Hindio apud Nepalo)

Ĝi estas ina bengala tigro kiu laŭdire mortigis 436 homojn inter la 19-a kaj 20-a jarcento. Laŭ la homo kiu mortigis ŝin, ŝi havis damaĝojn al dentoj kio faris ke ŝi ne povis mortigi sian naturan predon.

- La leopardo de Panaro (en la nordo de Hindio)

Ĝi estas iĉa leopardo kiu laŭdiris mortigis almenaŭ 400 homojn. Li estis mortigita de la sama ulo kiu mortigis la tigron de Ĉampavato.

- Gustave, la krokodilo

Naskita en 1955, li laŭdire mortigis inter 200 kaj 300 homojn laŭ la rivero Ruzizi en Burundo. Li ne estis vidita de pli ol 10 jaroj do verŝajne li mortis. Mi ne sciis ke krokodiloj vivas tiom longe.

- La besto de Gévaudan

Gévaudan estas provinco en suda Francio. Inter 1764 kaj 1767, la monstro (kiu laŭdire aspektis kiel lupo sed netute) mortigis pli ol 100 homoj kaj parte manĝis 98 de la viktimoj. La reĝo de Francio decidis "persone" solvi la problemon kaj sendis ĉasistojn. La ĉasistoj mortigis kelkajn lupojn, kaj ili pretendis sukceson. Sed post iom da tempo la atakoj revenis kaj la reĝo volis ke neniu legu pri ili ĉar tio ne estus bona por lia reputacio. Tre verŝajne la "monstro" estis grupo de lupoj, kaj eble unu el ili havis genetikan misformon. 


