Multaj homoj pensas ke AI-desegnaĵoj devus esti malpermesitaj, ĉar AI-modeloj "ŝtelus" la arton kaj la monon de homaj artistoj.

Tiuj du punktoj (arto kaj mono) estas absolute debateblaj, kaj ekzistas bonaj argumentoj kontraŭ ili.

Mi konsideras la vorton "ŝteli" absolute malĝusta kaj misgvida kiam temas pri la trejnado de AI-modeloj.

Tiu proceso estas esence egala al tio, kion homoj faras kiam ili rigardas kaj inspiriĝas de aliaj artistoj.

Artistoj ne perdis la desegnaĵojn kiujn ili jam faris, do oni ne povas paroli pri ŝtelado.

Kio povas esti ĝena estas kiam AI-modelo uzas desegnaĵojn (komprenu "lernas per") sen la permeso de la originala aŭtoro.

Estas malfacile scii kian permeson estas bezonata kiam oni trejnas AI-modelon.

Verdire, artistoj devus komenci bone etikedi siajn kreaĵojn por eksplicite diri tion kion ili permesas, kaj tio kion ili ne permesas.

(Eble Creative Commons havu ĝisdatigon kiu permesas al homoj indiki ĉu kreaĵo estu uzata por trejni AI-modelon)

Antaŭ ol ekzistas pli da konsentoj pri kio estas permesita aŭ ne, mi opinias ke oni ne uzu kreaĵojn kiuj ne eksplicite permesas reuzon.

Sed eĉ tiel, jam ekzistas multaj desegnaĵoj kiuj permesas reuzon, kaj oni povas trejni AI-modelon per ili.

Nur sufiĉas bone elekti la fonton de kono de la AI-modelo.

Rezulte, oni ne povas diri ke ĉia AI-arto estas ŝtelo.

Kaj en la estonteco, estas granda ŝanco ke homoj ne ĉiam kapablos vidi diferencon inter AI-desegnaĵo farita de AI-modelo kiu uzis nur "liberajn" desegnaĵojn, kaj tiuj, kiuj ne.

Mi ankaŭ antaŭvidas ke multaj artistoj donos siajn proprajn kreaĵojn al AI-modeloj por pli rapide produkti similan arton kio estas ripetema.

Do tute malpermesi AI-arton estas ankaŭ maljuste: ĝi povas esti ilo de artisto por krei siajn proprajn artaĵojn.

Mi komprenas ke artistoj timas ŝanĝon kaŭzita de teknologia progreso.

Sed tiel la mondo iras.

Kaj mi pensas ke estas malbone malpermesi teknologion kiu donas aliron al ĉiuj al kontentiga arto.

Laŭ mi, artistoj kiuj timas AI-modelojn, ili komprenu la teknologion, kaj ekuzu ĝin por sia laboro.

Por ĉiuj ripetemaj taskoj, ekzemple fari novan version de jam ekzistanta desegnaĵo por kliento, ili povas rapide uzi AI-modelon.

Tiel, ili povas multe pli fokusiĝi sur la kreado de originala enhavo (kion AI-modelo ne povas fari).

AI-modelo ĉiam bezonos freŝajn homajn desegnaĵojn por lerni.

Do, nunaj artistoj estas tiuj kiuj povas plej bone instrui AI-modelon, kaj helpe de ĝi, ili povas ĉion kion ili volas, kaj pli rapide.