Se vi ne uzas reklamblokilon kiel uBlock Origin en via retumilo, vi devus!

La interreto estas plena de reklamoj.

Ĉie, ili provas kapti vian atenton... tio estas ekzemple en flankoj de retejoj, kaj ene de videoj.

Ili malrapidigas aŭ malŝparas energion de viaj aparatojn.

Simple bloku ilin, tiel, vi ŝparos tempon kaj atenton.

Oni bezonus nur kelkajn minutojn por aktivigi blokilon, tiujn minutojn oni rehavas tre rapide!

Ankaŭ en poŝtelefonoj ekzistas manieroj bloki reklamojn.

Kiel poŝtelefenan retumilon, mi uzas Firefox Focus, kiu efektive blokas ĉiujn reklamojn, inter aliaj tiuj de Youtube.

Eble vi pensas "ne valoras la penon aktivigi blokilon".

Sed sciu, ke tio ne estas nur por vi.

Se vi blokas reklamojn, vi igos la sperton de ĉiuj en la interreto pli bona.

Kial? Ĉar se vi rigardas reklamojn, vi subtenas la kolektadon de privataj informoj.

La firmaoj kiuj metas la reklamojn volas montri al vi la reklamojn kiujn havas la plej altaj ŝancoj okazigi vendon.

Por tio, ili kolektas privatajn informojn pri vi.

Ekzemple, kiujn retejojn vi vizitis, kion vi aĉetis, kion vi ŝatas spekti...

Tiuj informoj povas poste esti uzataj kontraŭ vi, ekzemple por vendi al vi ion, kion vi ne bezonas, aŭ por politike manipuli vin.

Ŝtatoj povas eĉ devigi tiujn firmaojn transdoni al ili ĉion kion ili scias pri vi.

Plie, kiam retejo gajnas monon per kiom da reklamoj vi vidas, la retejo ofte klopodas ke vi ne iru al aliaj retejoj.

Do anstataŭ montri la enhavon la plej interesan por vi, la retejo montros al vi la enhavon kiu plej kaptos vian atenton.

Tio povas esti filmetoj amuzaj, sed ofte, tio estas enhavo ŝoka aŭ pri sociaj konfliktoj, kiun oni ne ŝatas spekti sed oni sentas sin devigata.

Do, ni rehavu regon pri nia uzo de la interreto, ni ĉiuj uzu reklamblokilon.

Kaj se oni ŝatas ion en la interreto, oni donu monon rekte al tiu kiu kreas tiujn aferojn.

Retejaj reklamoj estas la plej aĉa maniero pagi kreanton de enhavo.

Unue, ĉar nur eta parto de la mono iras al la kreanto mem,

Due, ĉar reklamoj mem ŝtelas la atenton el la enhavo de la kreanto!

Do ne kredu retejojn kiuj volas ke vi malaktivigu reklamblokilojn, ĉefe se la retejo (Youtube/Google) ne estas poseditaj de la kreantoj de enhavo mem (la Youtube-istoj).