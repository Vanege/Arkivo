

Mi tre ŝatas viziti superbazarojn.

Multaj aliaj homoj pensas tion, sed ili ne diras tion pro banaleco.

Sed gravas diri tion.

Superbazaroj estas bonegaĵoj.

Ili havas preskaŭ ĉion kion oni bezonas, oportune prezentitaj al oni.

Superbazaroj estas muzeo de kio estas disponebla en lando.

Ĉiuj landoj havas produktojn en superbazaroj, kiuj ne ekzistas en aliaj landoj.

Kiam mi vizitas alian landon, la unua afero kiun mi volas viziti estas superbazaro.

La produktoj disponeblaj ankaŭ dependas de la vendejoĉeno.

Ekzemple, en Nederlando, ekzistas multe pli da veganaj viandalternativoj ol en Francio, kaj ĉiu granda vendejoĉeno havas siajn proprajn.

La prezo kaj la kvalito de produktoj ankaŭ multe varias depende de la ĉeno.

Pro tio, kiam mi aĉetas aferojn por semajno, mi vizitas plurajn superbazarojn.

Mi ankaŭ ŝatas eksterajn merkatojn kun standoj, sed malpli pro tio ke estas pli da movo kaj bruo, ne eblas bone rigardi la vendataĵojn sen ke iu ekparolas al oni, kaj aĉeti ĉion kion oni volas tie postulas multe pli da tempo.

Ĉiusemajne estas novaj produktoj en superbazaroj.

Kiam oniaj tagoj tre similas al la aliaj, superbazaro estas bona fonto de ŝanĝo kaj de diverseco.

Kiam mi ne scias kion kuiri kaj mi volas provi ion novan, mi rigardas kiuj produktoj havas rabaton kaj mi provas elpensi recepton el ili.

Kie mi loĝas, mi povas atingi superbazaron en malpli ol 10 minutoj.

Se mi piediras 20 minutojn, mi povas atingi pli ol 5.

Tio vere estas ideala distanco, ĉar tio helpas min fari sufiĉe da sporto ĉiutage.

La situacio malsamas al Francio, kie superbazaroj estas pli for de kie homoj loĝas, kaj malfacile atingeblaj sen uzi aŭton.

En Nederlando, estas tre kutime iri al superbazaro ĉiutage aŭ ĉiudutage.

En multaj superbazaraj ĉenoj, oni eĉ ne bezonas paroli al homoj por aĉeti produktojn.

Entute, mia sperto de superbazaroj estas tre bona.

La anticipo de malkovri novajn produktojn plibonigas miajn semajnojn.

Tio igas min pli facile akcepti la fakton ke tempo pasas.