Imagu, vi malsatas, sed la ĉefa manĝo okazos nur post horoj.

Vi volas manĝi ion simplan, kiun vi povas manĝi dum vi samtempe faras ion alian kiel komputilumi.

Sed vi ne volas manĝaĵon kio malbonas por la sano!

Do ne pensu pri frititaĵoj aŭ biskvitoj.

Kio do estas bonaj manĝetoj, kiuj ankaŭ bongustas?

Hodiaŭ, mi prezentos al vi kelkajn, kiujn mi ŝatas!

1) Pufitaj rizkukoj!

Ili estas rizgrenoj grandigitaj per speciala kuirtekniko, simile al krevmaizo.

La volumo de ili donas impreson al la korpo ke oni manĝis multe pli oni fakte manĝas.

Ofte eblas aĉeti ilin kiel kunmetitajn cirklojn.

Ili enhavas multe malpli da kalorioj ol ĉipsoj.

Kaj eblas ŝmiri ion kion oni ŝatas sur ilin.

2) Alia eblo estas fari krevmaizon.

Se oni ne aldonas salon aŭ oleon, ili estas bonaj por la sano kaj satigaj!

Mi rekomendas aldoni al ili "nutradan levuron", kio donas fromaĝecan guston.

3) Tre nutra kaj malmultekosta manĝeto estas karoto.

Mi ŝategas la krakecon de ili.

Sed ili ne estas tiom simplaj je manĝi,

ĉar oni bezonas purigi ilin, kaj ili povas lasi oranĝkolorajn makulojn.

4) Nuksoj!

Nutradaj spertuloj rekomendas manĝi iom da nuksoj ĉiutage.

Mi pensas ke la plej bona momento por manĝi ilin estas kiel manĝetojn.

Ili estas riĉa en energio, sed ili estas tre satigaj, do oni ne sentas la bezonon manĝi multe.

5) Ajna frukto, kio ne estas sekigita.

Ekzemple, manĝu mandarinojn!

Tio estas multe pli bona ol trinki oranĝsukon, ĉar la fibro donos la impreson ke vi sufiĉe manĝis, por frakcio de kalorioj!

6) Por fini, mia plej ŝatata manĝeto: tomatoj.

Tomatoj havas unikan guston, malmulte da kalorio kaj multe da akvo.

Ili povas resti dum longa tempo en fridujo.

En somero, nenio estas pli agrabla ol manĝi freŝan tomaton de tempo al tempo!
