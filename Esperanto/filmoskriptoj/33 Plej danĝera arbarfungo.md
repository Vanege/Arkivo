La plej danĝera arbarfungo laŭ nombro de mortoj ĉiujare estas "Amanita phalloides" (Faluseca amanito).

Ĝi havas kutiman formon de surgrunda arbarfungo, kun ronda kaj relative plata ĉapelo.

Ĝi estas blanka, sed la ĉapelo estas parte kovrita de pala verdflavo.

La ŝanco de morto post manĝi ĝin estas ĉirkaŭ 10% al 30%.

Laŭ travivantoj, ĝi havas malfortan sukeran guston, sed ne provu, ĉar eĉ mordeti kelkajn speciojn de fungoj povas esti mortige.

Post manĝi ĝin, la simptomoj estas forta abdomena doloro, mallakso, kaj vomado ene de 6 al 24 horoj.

Tio estas ofte sekvanta de periodo de ŝajna pliboniĝo, sed la hepato kaj renoj estas damaĝataj, kaj novaj simptomoj aperas post kelkaj tagoj.

Se vi pensas ke vi eble manĝis tiun fungon, voku ambulancon tuj.

En Eŭropo, kie la fungo ĉefe estas, la vokinda numero estas 112.

Provu konservi parton de la fungo, ĉar tio helpos identigi ĝin.

Eblas ke vi manĝis alian toksan fungon kiu aspektas kiel Amanita phalloides.

Identigi la ĝustan fungon helpas ricevi la plej taŭgan kuracadon, se tio estas bezonata.

Plej bone, evitu ĉiujn riskojn manĝi toksan fungon.

Se vi ne estas spertulo pri la fungoj kiuj kreskas en la regiono, ne manĝu sovaĝajn fungojn sen analizo de spertulo.

Se vi havas ajnan dubon pri fungo, forĵetu ĝin, la risko ne valoras vian vivon.

Por multaj toksaj fungoj, oni ne havas bonajn kuracilojn, kaj la fungoj povas malbonigi viajn organojn por la resto de via vivo.