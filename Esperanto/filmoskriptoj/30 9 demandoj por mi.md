Saluton, mi ekhavis ideon.

Mi petis al ChatGPT liston de 9 demandoj por bone koni iun.

Mi donos al vi la 9 demandojn, kaj post ĉiu, mi respondos pri mi.

Tiel, vi scios iomete pli pri la ulo kiu okupiĝas pri ĉi tiu kanalo. :)

1. Ĉu vi preferas kafon aŭ teon.

Teon.

Kafo havas teruran guston, mi ne komprenas kial homoj ŝatas tion.

2. Ĉu vi preferas la frumatenon aŭ la nokton?

La mateno pli bonas.

Estas pli da lumo, kaj estas pli trankvile.

La nokto estas pli danĝera, kaj oni ne povas profiti de la naturo ĉar oni vidas nenion.

3. Ĉu vi havas hejmbeston?

Ne, mi volis kiam mi estis pli juna, sed parentoj ne volis.

Nun mi havas etan apartamenton kaj mi pensas ke ĝi tro etas por hejmbesto.

4. Ĉu vi jam vojaĝis ekster via lando?

Jes, en Eŭropo, averaĝe unufoje ĉiun du jaroj.

Ĉefe por vojaĝi kun mia familio aŭ iri al Esperanto-rekontiĝoj.

Mi ankaŭ ofte iris al Nederlando antaŭ ol mi translokiĝis tien.

5. Ĉu vi preferas urbon aŭ vilaĝon?

Urboj sen ajna dubo.

Estas pli da aferoj por fari, do oni malpli restas hejme (kio malbonas por la sano)

Bonaj urboj estas pli sekuraj ol bonaj vilaĝoj ĉar estas ĉiam iu kiu povas voki policon.

Mi loĝis dum longa tempo en vilaĝo, kaj ĝi ne estis trankvila pro hundoj kaj farmistmaŝinoj.

6. Ĉu vi preferas legi libron aŭ rigardi filmon?

Filmoj ĉar ili transdonas informon pli precize.

Estas pli facile miskompreni per libro.

7. Ĉu vi ŝatas sporton?

Ne. Mi multe piediras, sed mi faras tion nur por mia sano.

8. Ĉu vi ŝatas kuiri?

Jes, sed mi minimume kuiras ĉar tio prenas tempon kiun mi preferas uzi por io alia.

Tial mi multe ŝatas kuirmaŝinon kiel Instant Pot.

9. Ĉu vi preferas muzikkoncerton aŭ artgalerion?

Mi ŝategas kelkajn tipon de muziko, sed mi malŝatas koncertojn ĉar estas tro da bruo kaj tro da homoj.

Mi malpli ŝatas vidan arton, sed oni povas elekti kiam ripozi, do la etoso estas pli trankvila.

Mi preferas ĝui arton trankvile en mia hejmo.

Tiam mi ĉefe aŭskultas muzikon dum mi faras ion alian.