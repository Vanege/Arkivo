La ŝercema hieno

Hieno staras sur strato. Ri tenas botelon de akvo. Leono piediras apud ri. La hieno ekhavas ideon, kaj ĵetas akvon sur la vizaĝon de la leono. La hararo de la leono iĝas tute malseka.

La hieno ridas. La malseka leono demandas kial la hieno faris tion. Ri diras "Por ridi. Tio estis nur ŝerco!". La malseka leono ridas pro la stulteco de la kialo. Ri "ŝerce" frapas la ŝerceman hienon. La hieno ne ŝatas tion. Fizika batalo ekas.

Policanoj alvenas kaj arestas la du bestoj. La hieno petas ke la policanoj ĉesu teni rin. Ri diras al la policanoj "Tio estis nur ŝerco!". La policanoj ridas. Ili alportas la hienon al la polica oficejo.

En la polica oficejo, la hieno estas enfermita en eta ĉambro. La hieno petas kontakti advokaton. Advokato venas kaj parolas private kun la hieno. La hieno diras pri la situacio "Tio estis nur ŝerco.". La advokato ridas ĉar ri ne scias kiel reagi. Se la leono decidas procesi la hienon, la hieno estus nedefendebla.

La leono, kiu ekhavis rompitan nazon pro la batalo, decidas procesi la hienon. Ili devas iri al tribunalo. En la tribunalo, multaj bestoj troviĝas en la publiko. La juĝisto demandas al la hieno kial ri ĵetis akvon sur la leonon. La advokato diras nenion, do la hieno mem diras "Tio estis nur ŝerco!".

Fine, la juĝisto decidas monpuni la hienon: ri devas doni 1000 orajn monerojn al la leono. La hieno estas ŝokita pro la kvanto. Ri diras "Ĉu tio estas ŝerco?". La tuta publika ridas.