Mi vole ki hin basali problema sen halado.

Fe nunya, fe intrenasyonli komunika, ren maxim pimpan yongu Englisa.

En Franse, Englisa sen alodexali basa, ma hin basa sen musido tas kriban moy nini in eskol.

Fe fato, den halulari sen sama in maxori dexa.

Den nini musi na expesa plu kilo satu, ji xafe eskol, nini pimpan pala no bon.

Denwatu hu insan yunki na yongu Englisa, hin insan pala minmo mingu ji minmo preciso kom insan hu da xanse fe na xencu in Englisali dexa.

Dento sen hin basali problema.

Dento sen ki fe multi multi insan, plu kilo satu sen malyongudo cel nentrutigine komunika.

Ji hin problema okur koski Englisa sen naturali basa, nenplanido, hu da le cudu multi ajabuxey kos multi nenlefelogable muta dur sesu daymo lungo nenplanido evolu.

Kos dento, naturali basa no sen bon tul fe intrenasyonli komunika.

Denpul basa le evolu cuyo denmaner hu basa de senculi palayen fe Englisa, tas nini hu da hare kufi watu cel na absorbi multi nenregulaxey xorfe sencu de nini.

Hala tas basali problema sonzay: eger maxori insan in globa ger xwexi asan sahaybasa denpul kom Globasa or Esperanto.

Denpul basa sen daymo maxmo velosimo xwexiible kom Englisa or he alo naturali basa:

- to hare min posasan soti
- to hare min gramatili regula
- to hare kriban nil nenregulaxey
- ren musi na memori daymo min to koski ren riyongu mon de lexi fe tayti fe na memori samamenalexi
- eger ren folo basali regulalari, ren no abil na fale malxey, hata eger ren pala fe nenpimpan maner

Denpul basa, hu ren abil na yongu da maxmo bon kom xenculi basa, maxim nasibu fe intrenasyonli komunika.

Yon denpul basa, insan ger haja na expesa sol plu cen satu fe tayti fe plu kilo satu, ji dento ger hurugi multi watu tas insan.

Tas nini, dento ger sen max watu cel na xwexi lokali basa, cel na pratika lokali kultura, or jandan, cel na sen nini.

Tas isan, dento ger sen max watu cel na fale xey hu insan vole da.

Ji tas insan, hu da vole na komunika ton resta de globa, dento ger sen ibleya fe na fale dento nenhar fobi fe malxey or ajabuya.

Hata xenculi palayen fe Englisa ger fayda fe yongu fe sahaybasa fe intrenasyonli komunika, koski max insan ger vole na pala ton Englisayen, ji denmaner, Englisayen ger max fayda fe porgi fe idey ji ergoyen.

Fe folo, cel na hala hin basali problema, mi vole ki moyte, hu da vole na komunika ton insan hu da pala alo senculi basa, abil na fale to yon sahaybasa.

Cel dento, sahaybasa musi na sen maxmo xwexido ji yongudo.

Fe ideal, sahaybasa ger sen alimdo in moy eskol, mas ren am no intizar dento lefe na sahay na hala hin basali problema.

Insan vole na xwexi basa hu da sen yongudo, hu da hare kufi eskri ji sotigrafi.

Fe folo, denwatu hu ren yongu sahaybasa, ren frongi xwexi ji yongu fe sahaybasa fal aloete, ji demaner, ren sahay na hala hin basali problema.

Fe folo, azizu palayen fe sahaybasa, am sen maxim ativo!

Yon Esperanto, Ido, Occidental, Interlingua, Elefen, Lidepla, Globasa, hin preciso basa no sen muhim, ren musi na frongi konceto sahaybasa.

Sahaybas sen daydenmo asan, ki ren ger abil na xwexi multi to in watu hu da sen hajado cel na xwexi Englisa or Putunhwa.

Fe folo, am yongu yusu preferido sahaybasa, or hata plu to, ji am no xux.

Am no hifazi tas sol yu furaha ji fayda of asan ji vyatapul tul! 