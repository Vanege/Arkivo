Mi multi suki ki in Globasa, ren abil na krea swalli jumle cel ex deklarali jumle yon na jandan tayti lexi hu ren xerca da yon nasibune ke-lexi. 

Imi am imaje den halulari:
**Myaw yam maux.**

Tem den halulari, ren abil na swal fe misal:
- **Kete yam maux?** 
- **Myaw yam keto?**

((Ren hata abil na imaje banto denpul kom  **Myaw keto maux?**, mas dento sen cel alo watu)

Fe nunya, imi am imaje halulari hu da sen bankwanti max fuza:
**Bwaw fikir ki myaw yam maux.**

Ren abil na fale plu swal:
- **Bwaw fikir ki kete yam maux?** (Mi vole na jixi ki kute yam maux) ("Hundo pensas ke kio manĝas muson?")
- **Bwaw fikir ki myaw yam keto?** (Mi vole na jixi ki kute beyam myaw) ("Hundo pensas ke kato manĝas kion?")

Hin dua Esperanto-li jumle fe super sen fe fato bur-estilo-li. In Esperanto, ren filya na ofplasi beswalli xey of ki-jumlemon (ke-subfrazo) cel cuyo jumlemon (ĉeffrazo). Dento musigi na re-kostrui hin plu jumle fe super:
- "Kio manĝas muson laŭ la penso de la hundo?"
- "Muso estas manĝata de kio laŭ la penso de la hundo?"

Denpul re-kostrui de jumle, hu da pimpan sen musi-do in Fransesa ji Englisa, lawfen mi. Mi no abil na fale depul swal velosi. "What is the thing the dog thinks eat mice?"

Fe folo, mi suki ji mi vole na abil na fale swal denloka hu swal-do xey sen in jumlemon xafe "ki".

Fe nunya, imi am imaje halulari denloka hu bwaw fikir tem kuto ger abil na yam maux. Hin bwaw sen daymo cinonpul, ji ren vole na pala tem dento in hikaye. Fe nunya, ren abil na fale dento denmaner:

**Bwaw fikir ki kute yam maux.**

Kam uyu memori jumle **Bwaw fikir ki kete yam maux?**?

Fe pala, hin solo aloyagi sen **ke** ji **ku**. Ren ger abil na maxusgi aloyagi fe intona cel swal, mas fol mi, preciso aloyagi fe intona no sen asan fe na xwexi.

Fe folo, fe benji, mi suki nunli gramatili halulari.

Mi ixi ki fol xoru-yen, aloyagi intre ke-lexi ji ku-lexi abil na sen katina fe na aham, ji ible hin aloyagi no presen in multi naturali basa. Mas fol mi, ren abil na daymo asan xwexi hinto, koski ren solo musi na swal se "kam mi vole jawabu or no?". Hinto sen beyongupul aloyagi.

Mas,

Mi ger no antiya eger "ke" xa abil na beyongu fe tayti fe "ku", hata in nen-swal-li jumle, koski fe misu kingem, in hin real globa, tontexto kriban moywatu sen kufi cel na jixi kama swal real be-fale tas alo person or no. (Denwatu hu ren vole jawabu de swal, ren nercu cel person fe alo maner, ren xorpala tem neo xey hu da no sen zekaru-do fe leya, ren oko fe alo maner, ji intona no sen den intona de deklarali jumle.)

Ji fe eskri, ren yongu "?", fe folo no hay problem.

-- 

Tem idey na yongu "ku" fe tayti fe "ki" fe bannumer kaso, mi multi pos-suki, koski "ki" hare mingu-mo dingya-do funsyon: "Krea jumlemon". Mi no vole ki dua lexi hare sim funsyon, koski dento ger krea taradudu ji hanman-gi fe neo pala-yen.