Kemaner na eskri jandan

- Am no yongu pospimpan genulexi eger hay pimpan alo genulexi cel nyatudo mena.

"Mi eskri yon ordinari lexi." -> "Mi eskri yon pimpan lexi." or "Mi eskri yon bonkonedo lexi."

- Am no eskri lungo jumle eger lungoje no behaja. Eger jumle sen lungo, doxoyen wanji xoru de jumle lefe fini.

"Denpul eskri sen maxmo asan na doxo, ji folki banto sen maxmo asan na doxo, doxoyen maxmo amiku intreaksyon ton to." -> "Denpul eskri sen maxmo asan na doxo. Folki banto sen maxmo asan na doxo, doxoyen maxmo amiku intreaksyon ton to."

- Am no pala figurali. Mena de figurali vyata no sen mingu.

"Doxoyen maxmo amiku intreaksyon ton to." -> "Doxoyen maxmo lungo doxo." or "Doxoyen max fikir tem to."

- Am no yongu pornamelexi (oto, ete...) eger tosu namelexi sen teli lefe in texto.

"Doxoyen...... Ji ete xa maxmo lungo doxo." -> "Ji doxoyen xa maxmo lungo doxo."

- Am no pala posjinji. Am loga dento hu yu vole na loga.

"Energi de maxori doxoyen filya na daifucu xafe na doxo bage of makale or esey." -> "Energi de doxoyen lilcu dur doxo."

- Ripul, am no pala figurali:

"Eger doxoli motsu sen kufimo xosu..." -> "Eger yongu fe energi dur doxo sen kufimo xosu..." / "Eger energi-yongu dur doxo sen kufimo xosu..."

- Am no loga tem banto eger to no sahay na aham. Dento awjuigi doxoyen.

"Hay Italili yam hu ren namegi da saltimbocca, hu da mena “tyao cel in munte”." -> ""

- Am no yongu "hu da" eger to no behaja. Dento posasangi jumle.

"Hay Italili yam hu ren namegi da saltimbocca, hu da mena “tyao cel in munte”." -> "Hay Italili yam saltimbocca. To mena “tyao cel in munte”."

- Am no yongu pornamelexi eger namelexi sen maxmo mingu.

"idey tyao cel in yusu kapi ji yu eskaso xorjui lexi hu da le plasi **oto** denloka" -> "idey tyao cel in yusu kapi ji yu kriban no xorjui lexi hu da le plasi **idey** denloka"

- Plu jandan lexi sen maxmo asan na aham kom un day tongido lexi.

"eskolyapul lexi" -> "lexi of eskol"

- "sengi" pimpan hare maxmo bon aloopsyon.

"Fe kompara, na jandan eskri sengi yu durepulmo cipenkal." -> "Fe kompara, na jandan eskri duregi yu cipenkal." or "Fe kompara, na jandan eskri dureli cinpenkalgi yu."

- Am peti tas alo person ku keloka yusu texto sen posmingu or posasan. Dento ger multi sahay yu ji yusu xali doxoyen.