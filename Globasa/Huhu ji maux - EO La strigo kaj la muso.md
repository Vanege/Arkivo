Huhu ji maux

Maux (M) voka huhu (S).

H: Kete voka mi?
M: Maux.
H: Maux? Maux voka mi keseba?
M: Mi vole na peti banto tas yu.

Huhu xorsurprisa.
Jongu huhu ji jongu maux sen posdoste.
Huhu xikar ji yam maux. 
To le nilwatu okur, ki maux pala tas huhu.

H: Yu pala tas huhu, kam yu no befobi mi?
M: Si, mi befobi yu, mas hay banto hu da max fobi mi kom yu.
H: O, yu befobi keto max kom na beyam?
M: Na jiwa lungo ji hazuni.

Huhu jixivole.

H: Yu vole na peti keto tas mi?
M: Am nigalu mi, velosi ji nenyon na yao. Fe un bage, xorfe yusu conce finfe yusu mida.

Peti sen daydenmo ajabu; fe folo huhu jixivole kama to sen cipen.
Sofipul person ger posswikara denpul peti, mas huhu sen pia yampeldo.
Huhu vole na moni cipenkalya de peti.

H: Kam yusu jiwa sen lungo ji hazuni? Kemaner?
M: Mi no hare pesa; fe folo, mi no haji abil na paya misu basili haja denpul kom baytu or misu sikoli or jismuli sehaya.
H: Kam yu xerca pesa?
M: Mi le xidu, mas mi le no ewreka. Mi le xidu na xorhare ujira-ergo, mas mi le possukses. Mi le sencu godomo bimar cel na ergo. Alo maux abil na ergo maxmo bon kom mi. Mi no haji behaja.
H: Kam yu no hare famil hu da abil na jawgu yu?
M: No, mi le jiwa maxmo lungo kom moy misu bekoneyen. Mi sen lao.
H: Kam no haji hay banto hu yu vole na fale da?
M: No.

Maux kwasisen kararpul.
Huhu no haji jixi ku na swal keto.

M: Fe peti. Am bujo mi, ji am delezagi mi pas yusu gawlu.

Huhu nunli sen dayyampeldo.
Mas lefe na jeti se cel maux, huhu loga finili jumle:
"Mi haseda yu, maux, ki yu abil na daydenmo asan seleti momento feki yusu suli jiwa fini."