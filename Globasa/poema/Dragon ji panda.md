Jaci sen keto

Ner fe kapi de gao jabal hay gufa.
Dragon ogar in to, solo, ton hazina.
Te hare multi dahabu ji jawheri.
Te le cori to of jali xaher, leli.

Dragon sen hazuni, te wala muhim xey.
Te karar na dayteli xerca neo xey.
Xafe lungo fley, dragon ewreka xaher.
To sen in drevolari, to le no sen ner.

Bax drevo, per geo, dragon oko panda.
Dragon swal tas panda: "Kastilo, keloka?"
Panda loga: "No hay kastilo hinloka."
Dento surprisa. Xaher no hare pesa.

Dragon swal: "Nenhar pesa, keto sen jaci?"
Panda loga: "To no sen pesa, mas lubi."
Panda gibe tas dragon lungo weygebo.
Dosteya sen jaci. Dragon le sen bobo.