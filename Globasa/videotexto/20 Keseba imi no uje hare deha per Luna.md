Unyum mara feki insan le kadam per Luna, le sen fe nyan 1969 (un nue sisa nue).

Dento sen max kom 50 (limades) nyan fe leya!

Fe folo, keseba nilte ogar denloka fe nunya?

Keseba insanlari no uje hare baytu per Luna?

Mi fikir ki, fe nyan 2023 (dua nil nua tiga), imi uje hare tekno cel to.

Uje hay intrenasyonli exkungan-dom, hu da kostante beogar daju 6 (sisa) insan.

Imi abil na hare sim xey, mas per Luna, kam si?

Telije sen kilo-ple, mas dao dure sol xosu din.

Deha per Luna har 20 (duades) insan, dento no sen godo peti, kam no?

Fe comen de Luna hu da moywatu sen okoible xorfe Dunya, ren ger plasi komunikatul, celki xali Luna-yen moywatu abil na komunika.

Sura or alo mamba de energi no sen day problema, koski hay ibleya na ogar fe byen de krater feki moywatu hay bankwanti lumin.

Na irsal multi mase cel in exkungan no haji sen posasan, koski nunli roketi abil na fale to por sol lil bage of kima de lefe 50 nyan.

Fe folo, moyto, hu da poshay, hu da no haji lokali bekrea, abil na bepreporta yon roketi.

Ren abil na preporta ikawkal jiwadom, hu da julagi person awfe hataripul jowey de Luna.

Fe moy kaso, imi ger abil na ogar bax geo or in lava-tunel, cel na gardi anti radya.

Ren abil na preporta geo feki ren abil na nongyo.

Na xunjan sabzi in exkungan funsyon. Dento uje sen jenmindo.

Fe folo, keseba imi no uje hare imisu deha per Luna?

Kam ekonomili or politili seba poshay?

Ible, am hay plani cel turiya fe Luna, or cel ekonomi fe Luna feki ren yongu xey or halu hu da sonzay sol in Luna.

Fe moy kaso, dexa ji firma am todzi daymo max pesa cel ogar per Luna!

Syensi, tekno, kultura... imi abil na xuha multi to!
