Unyum mara ki insan le kadam per Luna, dento le sen fe 1969.

Dento sen max kom 50 nyan fe leya!

Fe folo, keseba nilte ogar denloka fe nunya?

Keseba insanlari no uje hare baytu per Luna?

Mi fikir ki, fe 2023, imi uje hare tekno cel to.

Uje hay intrenasyonli exkungan-dom, hu da kostante beogar daju 6 insan.

Imi abil na hare sim xey, mas per Luna, kam no?

Telije sen kilo-ple, mas dao dure sol xosu din.

Deha per Luna har 20 insan, dento no sen godo peti, kam no?

Fe comen de Luna hu da moywatu sen okoible of Dunya, ren ger plasi komunikatul, celki xali Luna-yen moywatu abil na komunika.

Sura or alo ofata de energi no sen day problema, koski hay ibleya na ogar fe byen de loka de cundotu de daypetra feki moywatu hay bankwanti lumin.

Na irsal multi mase cel in exkungan no haji sen posasan, koski nunli roketi abil na fale to por sol lil bage of kima de lefe 50 nyan.

Fe folo, moyto, hu da wala, hu da no haji lokali bekrea, abil na sen preportado yon roketi.

Ren abil na preporta ikawkal jiwadom, hu da julagi awfe hataripul jowey de Luna.

Fe moy kaso, imi ger abil na ogar bax geo or in lava-tunel, cel na gardi anti radya.

Ren abil na preporta geo feki ren abil na nongyo.

Na xunjan sabzi in exkungan funsyon. Dento uje sen jenmindo.

Fe folo, keseba imi no uje hare imisu deha per Luna?

Kam ekonomili or politili seba wala?

Ible, am hay plani cel turiya fe Luna, or cel ekonomi fe Luna feki ren yongu xey or jotay hu da sonzay sol fe Luna.

Fe moy kaso, dexa ji firma am todzi daymo max pesa cel ogar per Luna!

Syensi, tekno, kultura... imi abil na xuha multi to!
