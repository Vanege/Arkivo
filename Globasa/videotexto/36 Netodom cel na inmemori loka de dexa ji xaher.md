Nundin, mi vole na onexa tas yu netodom hu da sahay na inmemori loka de dexa ji xaher.

Ren pimpan ore tem alo dexa in televisi or in nen-espesyal intrepala.

Fe folo, na jixi ku keloka dexa lokacu sen sahayne. 

Hata max tas palayen de intrenasyonli basa, hu da abil na lokacu in he ban loka.

Fe asif, na memori loka de dexa per Dunya-bol pimpan sen nen-amusane.

Fe bonxanse, netodom hu mi presenta da fale ki memori sencu yuxi.

In hin netodom, har name Seterra, ren abil na treyna tem dexa, mas pia tem xaher ji bandera.

Hinloka, mi le seleti harita tem dexa de Ewropa.

Ren oko name de dexa or de xaher (or de alo tipo de xey).

Xali, ren musi na kliku per harita per loka de hin dexa or xaher.

Eger ren le seleti nen-sahi loka, ren haki na ri-xidu finki ren seleti sahi loka.

Yuxi finicu denwatu hu moy loka sen ewrekado.

Fe fini, ren oko ofcen fe sukses fe na ewreka dexa (hinloka), ji velosiya fe na ewreka oto.

Na ripul xidu xafe plu din sen amusane, cel na oko ku ren le kemo multi boncu fe velosiya ji sahiya. 

Pia, na disgibe linku cel netodom tas plu doste sen amusane, cel na kompara ren su jixi yon alosu jixi.

Pia, ren abil na ativogi taypu-moda, feki ren musi na taypu name de okodo dexa. 

Ible, dento xa sahay bannumer person na inmemori name de dexa.

Yuxi sen yuxi-ible yon multi basa, fe folo, pimpan, ren abil na xwexi name de xaher fol lokali basa.

Fe asif, yuxi no sen yuxiible yon Globasa.

Mas, ibleya sen day ki yu pala fe minim un to of moy basa hu fe da yuxi sen yuxiible.

Mi ger suki na haki na maxusgi neo harita tas netodom, mas fe asif, solo person hu da paya ("Pro Members") haki na fale dento.

Fol mi, dento sen gibeposfil, koski ren musi na paya cel na ergo tas netodom.

Fe hataya, netodom sen daymo bon, ji amusane dur bannumer din.

https://www.geoguessr.com/quiz/seterra