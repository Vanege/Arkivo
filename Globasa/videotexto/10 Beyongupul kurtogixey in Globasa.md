Prehay bannumer kurtogi-xey hu da sen daymo beyongupul in Globasa:

1) "fm", to mena "fe misal"

Ren yongu to cel na onexa misal.

Fm: Mi suki moy fruta, fm pingo...

2) "jmt", to mena "ji max to"

Ren yongu to cel na loga ki lista fe lexi or jumlemon no sen kompleto.

Fm: Mi suki moy sabzi. Mi suki karote, patato, cebula jmt.

Alo misal: Mi le visita moy dexa in Ewropa: Espani, Franse, Doyci jmt.

3) "ff", to mena "fe folo"

Ren yongu to cel na loga ki plu lexi xafe to sen logikapul resulta de plu lexi lefe to. 

Fm: mi no suki Sola, ff, mi no idi cel exya.

Alo misal: Hay bardi, ff, mi labas gante.

4) "mfk", to mena "mi fikir ki"

Ren yongu to cel na loga ki ren no fikir ki deklara sen moylokali or moyteli satiya, mas ki to sol sen (personli) fikir de ren.

Fm: mfk kumi sen kaway.

Alo misal: mfk presidiyen no sen bon.

5) "ftf", to mena "fe tayti fe"

Ren yongu to cel na loga ki ren yongu xey denwatu hu (or denloka hu) ren ger yongu alo xey.

Fm: mi vole hala ftf problema.

Alo misal: mi vole pala sahaybasa ftf Englisa.

Mi fikir ki to sen kufi cel nundin.

Eger yu kone alo beyongupul kurtogixey, am eskri to in komenta-dom.