Lefe multi mesi, mi le kari Instant Pot.

Instant Pot sen kokitul, hu da koki yon termodo sui ton presyon.

Versyon hu mi hare da sen Instant Pot Duo 3L Mini, to sen maxim lil versyon.

Mi vole na pala tem to, koski to sen maxim beyongupul tora hu mi hare da in kokikamer.

To le sol kima 100 ewro, ji to fale ki mi hifazi multi watu.

To inhare tenjire, ji denloka, ren plasi canfen ji bankwanti sui.

Xafe to, ren klosi tora, ji ren seleti dure.

Xafe to, tora awtomati xoru na koki.

Dur koki, ren abil na fale aloto samawatu.

Tora sen klosido, fe folo, ren no haja na moni eger likwido firaru ex tenjire.

Denwatu hu yam sen jumbi, koki awtomati esto.

Instant Pot sen daymo beyongupul cel na jumbigi yam cel insan hu da no hare multi watu.

Dento hu mi xugwanli fale sen na inplasi pasta ji sabzi of lilbao.

Denmaner, mi jumbigi supa fe moy dua din.

Ren pia abil na jyen yon xow kwas ren yongu pangu tenjire yon "Saut√©"-setin [mode].

Denmaner, ren haja na safegi min xey xafe koki, koski ren riyongu sama tenjire cel doyan cele.

Tora funsyon yon eletri, ji to yongu min eletri kom alo metode.

Ji tora kima min kom cwentonli estovu.

Mi multi rekomenda tas insan na kari Instant Pot.

Mi le pia xidu sim tora hu da name Moulinex Cookeo, mas Cookeo sen daymo max kimapul, godomo day, minmo asan fe yongu ji to xorhare kweten velosi.

Fe intreneto, ren abil na ewreka daymo multi video tem Instant Pot har nasiha ji canfenlari.

Fe hulasa, Instant Pot sen ideal hadya cel insan hu da vole maxmo asan koki ji hu da vole na hifazi pesa.
