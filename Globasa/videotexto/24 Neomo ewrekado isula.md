A) Ren pimpan imanu ki geoli perya de Dunya sen totalmo konedo.

Mas no, ren pimpan ewreka neo isula.

Fe misal, in Antartiko, kos likwidocu de ayse-nahir, ren dumarali oko neo isula.

Mas dento no sen solo seba de ewreka fe neo isula.

B) Fe dumara, neo isula precu kos volkano in daybahari.

Lava guticu kos kontato ton bardipul sui, fe folo, neo baxbaharili jabal precu, finki oto precu supra sui.

Denmaner, Nipon pimpan xorhare neo isula.

In Wikipedia, hay bon lista fe isula hu da nerleli precu.

C) Alo mamba fe isula sen geotreme.

Fe misal, in nyan 2013 (dua kilo des tiga), isula le precu in Paki, xafe bala geotreme.

Mas, xafe 3 (tiga) nyan, to le awcu cel in sui kos sesu wajenje.

Denwatu hu to le sonzay, sui wey isula le sen bon riproduti-dom tas mahi.

D) Finili ofata fe isula, hu mi vole na zekaru da, sen suna isula.

Plu maxim bon misal sen in Nederi.

Denloka, isula har name "polders" sen kreado cel na ogar, na nongyo, na gardi anti bahari...

Mas fe dumara, pia cel na krea naturali hifazidom tas piu.

https://earthobservatory.nasa.gov/images/149755/ice-lost-island-found

https://en.wikipedia.org/wiki/List_of_islands_created_since_the_20th_century

https://earthobservatory.nasa.gov/images/82146/earthquake-births-new-island-off-pakistan

https://earthobservatory.nasa.gov/images/148799/zuiderzee-works