A) Ren pimpan imanu ki perya de Dunya sen totalmo konedo.

Mas no, ren pimpan ewreka neo isula.

Fe misal, in Antartiko, kos likwidocu de ayse-nahir, ren banmarali oko neo isula.

Mas dento no sen solunpul seba de ewreka fe neo isula.

B) Fe ban mara, neo isula precu kos volkano in daybahari.

Lava guticu kos kontato ton bardi sui, fe folo, neo baxbahari jabal precu, finki oto precu supra sui.

Denmaner, Nipon pimpan hare neo isula.

In Wikipedia, hay bon lista fe isula hu da nerleli precu.

C) Alo ofata fe isula sen geotreme.

Fe misal, in 2013 (dua kilo des tiga), isula le precu in Paki, xafe bala geotreme.

Mas, xafe 3 (tiga) nyan, to le awcu cel in sui kos sesu wajenje.

Denwatu hu to le sonzay, sui wey isula le sen bon riproduti-dom cel mahi.

D) Finili ofata fe isula, hu mi vole na zekaru da, sen suna isula.

Plu maxim bon misal sen in Nederi.

Denloka, isula yon name "polders" sen kreado cel na ogar, na nongyo, na gardi anti bahari...

Mas fe ban mara, pia cel na krea naturali hifazidom cel piu.

https://earthobservatory.nasa.gov/images/149755/ice-lost-island-found

https://en.wikipedia.org/wiki/List_of_islands_created_since_the_20th_century

https://earthobservatory.nasa.gov/images/82146/earthquake-births-new-island-off-pakistan

https://earthobservatory.nasa.gov/images/148799/zuiderzee-works