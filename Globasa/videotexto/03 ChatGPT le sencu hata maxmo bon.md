Kam yu kone ChatGPT?

To sen roboti hu firma OpenAI le krea da.

Yon ChatGPT, ren abil na taslum jawabu tas moyun swal. 

To sen real, ren abil na taypu he ban swal, ji roboti jawabu.

Hin roboti le doxo multi to in intre-neto, ji roboti abil na pimpan (no moywatu) gibe bon swal.

To abil na no sol jawabu swal, to pia abil na jawabu peti.

Fe misal, mi abil na swal tas ChatGPT ku mi ger musi na fale keto eger mi xorkone exdunyayen.

Mi xa hare jawabu!

Roboti real abil na jawabu tas moyto, ji roboti uje sen daymo beyongupul tas insan hu da musi na krea multi texto.

Mas, muhim informe cel resta de video: fe nunya, ChatGPT yongu modelo GPT-3.5.

Modelo sen maner hu yon da ren treyna roboti cel na jawabu.

OpenAI jale gongaw neo modelo: GPT-4.

Hin neo modelo sen daymo maxmo bon kom GPT-3.5.

To uje sen yonguible cel insan hu da yongu nenkimakal versyon de ChatGPT.

Yon hin modelo, ChatGPT maxmo pimpan gibe sahi ji nasibune jawabu.

To nun pia abil na aham inhare de imaje!

Cel na onexa tas uyu misal feki GPT-4 sen maxmo bon kom leli versyon, prehay resmi data:

https://cdn.openai.com/papers/gpt-4.pdf
sayfa 10

Gaoje sen ibleya fe sahi jawabu.

Blue gumbo sen ChatGPT yon doyan versyon GPT-3.5.

Kijawi gumbo sen yon GPT-4.

Gaoje sen maxmo gao cel GPT-4, fe folo to maxmo bon jawabu!

https://cdn.openai.com/papers/gpt-4.pdf
sayfa 5

Hinloka sen resulta cel doyan eksame in Usa.

Gao numer sen bon.

GPT-4 hare daydenmo bon resulta!

To sukses multi to of hin plu eksame!

Eksame tema doyan xey, fe misal matemati, biologi ji lega!

Fe resulta, ren abil na swal tas se:

"Keseba mi am inmemori multi xey cel eksame?"

"Keseba mi no jandan yongu ChatGPT fe tayti fe ergo?"

Mas, azizu okoyen, yu fikir keto?

Kam yu fikir ki ChatGPT xa alogi yusu estudi or ofisi?

Am restagi komenta fe hin video.

Ji am no yongu ChatGPT cel na fale hin komenta!