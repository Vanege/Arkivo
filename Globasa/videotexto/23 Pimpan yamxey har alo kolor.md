1) Plu-kolorli karote

Rasa fe karote Englisali "Purple Haze F1" hare exli bruno mon, ji inli orange mon.

Dento okur koski exli mon inhare max purpuro molekul.

Den molekul name Englisali "anthocyanin" ji oto pimpan bekolyo bon cel sehaya.

2) Pinku patato

Rasa Englisali "Mountain Rose" sen tongogi of roso patato ji sefide patato (si, pia oto sonzay).

Den rasa beevolu Englisali "Colorado State University".

Bon cel jyen-xey, mas pia cel na dekora salada.

3) Jalo kiwifruta

Kiwifruta, mas jalo fe tayti fe kijawi.

Oto sen lilmo max sukeripul ji lilmo min motsune.

Mas oto sen samamo hataripul cel insan hu da hare alergi cel kiwifruta.

4) Purpuro flurakabiji

Purpuro kolor ata of, ripul, molekul "anthocyanin".

Fol intreneto, oto sen minmo amaro kom sefide flurakabiji.

Fe normaya, mi no suki sefide flurakabiji kos amaroya, mas mi vole na xidu den to.

Kam yu jixi ki pia kijawi ji orange flurakabiji sonzay?

5) Kancali kolorarkoli mais.

Nongyoyen in Oklahoma (in Usa) le nongyo lama bija.

Te le porgi bija ton aselli Amerikayen ji le fale tongogi.

Xafe lungo watu, ji yon sahay de alo yen, prehay dento hu ete xorhare da.

Oto cuyo sen bon cel na oko.

Oto no hare bon xetocu fe na jinji beyam koski oto hare godo nexaste.

Eger ren real vole na yam oto, na unyum alogi oto cel mais-farina sen maxmo bon.

Denmaner, ren abil na krea kimapul tortiya.
