Murace sen un to of misu maxim sukido hewan,

koski ete hare solunpul konduta fe kompara fe moy alo hewan.

Nundin, mi xa onexa tas yu 4 (care) inxone abilxey, hu murace fale da.

No moy murace abil na fale den plu xey, dento ikaw jongu.

Misu video inhare sol xosu misal, murace abil na fale multi alo inxone xey.

1) Na esprey acidi cel posdoste.

Murace fe grupo "Crematogaster" hare espesyal glandu fe fini de fubu.

To produti balamo atexne acidi hu da name muraceli acidi.

Murace abil na esprey den acidi ex sesu jismu cel na atake fe telije.

Cele sen gardi kyota de murace anti alo murace or xikaryen.

2) [Nongyo ?] fe hewan.

Dahunxirani sen lil koncun hu da abil na glu planta-jusu.

Dahunxirani hare multi xikaryen, mas bannumer murace-jongu gardi dahunxirani.

Fe porya, murace "milko" dahunxirani cel na hare sukeripul likwido hu da name [Honeydew]. 

Dento okocu sim kom insan fale cel na hare milko ex mumu!

3) Nongyo fe futru.

Dahun-katane murace no fori yam dahun hu ete kata da.

Ete preporta dahun cel sesu kyota, feki ete nongyo futru in espesyal kamer.

Ete bon jawgu futru celki to xunjan.

Xafe to, murace yam bage of futru.

Den dua jongu (murace ji futru) no abil na ultrajiwa nenton den alo jongu.

Eger no hay jawgu de murace, futru ger morcu kos alo futru.

4) Murace denpul kom yam-kaxa.

Fe jongulari asalu-kaxa-li murace, hay espesyal klase hu dasu cele sen na motecu.

Ete sen fiksado bax sakfu, ji murace gibe tas ete maximum kwanti yam.

Ete okocu denpul kom jiwane asalupul balon, mas ete haji jiwa.

Cele sen na hifazi yam cel watu feki yam no haji sen asan na beewreka.

Denwatu, ete abil na rugibe yam tas alo murace yon espesyal mwa.
