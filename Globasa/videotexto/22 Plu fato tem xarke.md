1) Xarke no hare osto, mas guzruf.

Guzruf sen maxmo fleksiible ji minmo wajenpul kom osto.

Xarke pia hare day ganzo har espesyal yow.

To sahay xarke na flota in sui, denpul kom balon in hawa.

Moydua to sahay xarke na harkacu yon min energi.

2) Maxim day mahi in globa sen xarke.

Te name balena-xarke, ji to abil na lungoje max kom 18 metro.

Te sen maxim day rukemonyen, hu da no sen mamoyen.

Sim kom balena, te yam yon na filtro sui.

3) Bannumer jongu fe xarke haja na suyon cel na nafasu.

Maxori jongu abil na idigi sui pas sesu nabxox.

Mas bannumer te no abil, fe folo, ete musi na kostante suyon, hata denwatu hu ete somno.

4) Xarke abil na hisi eletrili kungan.

Moy hewan produti eletrili kungan, ji xarke abil na hisi oto.

Denmaner, xarke abil na ewreka bexikaryen bax xatu.

Ible, den abilya sahay xarke cel na ewreka hoyo.

5) Bannumer xarke abil na sencu day lao.

Un [greenland]xarke le dadal laoje fe daju 400 nyan.

To sen maxim lao rukemonyen hu da sonzay.

6) Nenseksoli riproduti.

Zebra-xarke abil na produti bebe nenyon aksyon de manyen.

Dento okur denwatu hu na ewreka seksoli tonyen sen daymo posasan.

Bete sen genili kopi of femyen.

Den abilya pia beewreka fe bannumer retilyen ji duabioyen, mas nilwatu fe mamoyen.
