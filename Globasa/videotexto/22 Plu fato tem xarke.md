1) Xarke no hare osto, fe tayti, guzruf.

Guzruf sen maxmo fleksiible ji minmo wajenpul kom osto.

Xarke hare pia day ganzo har espesyal yow.

To sahay xarke na flota in sui, denpul kom balon in hawa.

Moydua to sahay xarke na harkacu yon min energi.

2) Maxim day mahi in globa sen xarke.

Te name balena-xarke, ji to abil na lungoje max kom 18 metro.

Te sen maxim day ruke-sutunyen, hu da no sen mamoyen.

Sim kom balena, te yam yon na filtro sui.

3) Bannumer jongu fe xarke haja na suyon cel na nafasu.

Maxori jongu abil na pompu sui pas sesu nabxox.

Mas bannumer te no abil, fe folo, ete musi na kostante suyon, hata denwatu hu ete somno.

4) Xarke abil na hisi eletrili medan.

Moy hewan produti eletrili medan, ji xarke abil na hisi oto.

Denmaner, xarke abil na ewreka bexikaryen bax xatu.

Ible, den abilxey sahay xarke na ewreka hoyo.

5) Bannumer xarke abil na sencu daymo lao.

Un xarke le dadal laoje fe daju 400 nyan.

To sen maxim lao ruke-sutunyen hu da sonzay.

6) Nenseksoli riproduti.

Zebra-xarke abil na produti bete nenyon aksyon de manyen.

Dento okur denwatu hu na ewreka seksoli tonyen sen daymo posasan.

Bete sen genili kopi of femyen.

Den abilxey beewreka pia fe bannumer retilyen ji duabioyen, mas nilwatu fe mamoyen.
