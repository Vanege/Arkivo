Am imaje, yu sen yamkal, mas jaxali yam xa okur sol xafe plu satu.

Yu vole na yam jandan xey, hu yu abil na yam da durki yu samawatu fale alo xey denpul kom na yongu komputatora.

Mas yu no vole yamxey hu da no sen bon cel sehaya!

Fe folo, am no fikir tem jyendo-xey or biskiti!

Nunli, xey hu da sen iji bon ji xetocubon sen keto?

Nundin, mi xa presenta tas yu bannumer to, hu mi suki da!

1) Dayra of daygido risi! (Englisali: rice cake)

Oto sen danyam de risi, hu da sen daygido yon espesyal koki-teknika, sim kom daygido mais.

Kunganje de oto gibe ganjon tas jismu ki ren le yam max kom ren le fatoli yam.

Oto pimpan sen kariible tongogido fe forma de dayra.

Oto inhare daymo min kalori kom jyendo patato.

Ji yu abil na koberi oto yon xey hu yu suki da. 

2) Alo opsyon sen na fale daygido mais. (Englisali: pop corn)

Eger ren no maxusgi namake or yow, oto sen bon cel sehaya ji oto sen trutigine.

Mi rekomenda na maxusgi "engyanli levura", dento gibe tas oto jubin-sim xetocu. 

3) Daymo engyanne ji nenkimapul lilyamxey sen karote.

Mi multi suki kasiru-soti de oto.

Mas na yam oto no sen daydenmo asan,

koski ren musi na safegi oto, ji oto abil na restagi orange burtyan.

4) Jozi!

Engyan-yen rekomenda na yam xosu jozi fe moy din.

Mi fikir ki maxim bon momento cel na yam oto sen denpul kom lilyamxey intre dua yam.

Oto sen pul fe energi, mas oto sen daymo trutigine, fe folo, ren no hisi haja na multi yam.

5) He ban fruta hu da no sen suhegido.

Fe misal, am yam lilbortokal! (Englisali: tangerine)

Dento sen daymo maxmo bon kom na glu bortokal-jusu, koski fibra gibe ganjon ki yu le kufi yam, yon sol bage fe kalori!

6) Fe fini, misu preferido lilyamxey: tomate.

Tomate hare solunpul xetocu, xosu kalori, ji multi sui.

Oto abil na resta dur lungo watu in bardi-almari.

Fe termomosem, nilto sen maxmo yukwe kom na yam taze tomate fe duli mara.
