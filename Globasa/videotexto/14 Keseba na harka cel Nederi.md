Salom, nundin mi xa gibe tas yu 4 (care) seba fe na ogar in Nederi.

Seli mi le ata denloka.

Yon video, mi xa presenta tas yu misu plu cuyo seba.

Seba un: denloka, insan sen maxmo hox.

Fol World Happiness Report de 2023, Nederi hare ranko 5 (lima).

Insan in Nederi sen maxmo hox kos multi seba, fe misal:

kwalita de demoli trasporta, huruya, sahay tas pesakal-yen.

Na harka cel Nederi no mena ki ren awtomati sencu maxmo hox.

Mas, na jiwa in loka feki insan sen hox sahay na sencu maxmo hox.

Seba dua: denloka, insan no godo ergo.

Nederi sen daymo fleksiabil tem ergo-kontrata.

Na ergo dur sol 4 (care) din in sabedin sen pimpan, or dur sol bage de normapul dure.

Mi suki to, koski fol mi, na hare max huru watu sen maxmo bon kom na hare max pesa kom kufi.

Seba tiga: infra-estrutur sen daymo bon.

Dento sen sahi tem tren ji tem duacalun.

Ren abil na duacalun dur lungo telije, nenhar godo hatari, yon day neto fe dao cel duacalun.

Yon duacalun, ren abil na idi cel moy loka.

Dento gibe daymo day ganjon fe huruya.

Ren nilwatu sen godomo teli fe daybazar or trendom.

Denmaner, ren ganjoncu daymo min solo.

Fe folo, dento sen daymo bon cel insan hu da fikir ki mobil sen hataripul cel insan ji naturali jowey.

Na duacalun sen daymo max yukwe ji bon cel sehaya, fe moy kaso.

Seba care: Nederi hare day tahamul-filya tem doyanya.

Fe misal, Nederi sen un to of plu dexa feki kwir-yen sen minim beatake.

Denseba, mi ganjoncu daymo max fe anjenya hinloka. 

Mi min befobi ki alo insan xorkone xey tem mi.

Prehay, dento le sen misu plu cuyo seba.

Mi hare multi alo seba, mas eger mi gibe moyoto, video ger sen godomo lungo.

Alo muhim xey cel insan hu da ger vole na harka cel Nederi:

Nederiyen daymo bon pala Englisa!

Eger ren ogar in garebi de dexa, ren abil na bon jiwa nenyon na xwexi alo basa.

Mas na xwexi lokali basa sen muhim cel na ganjoncu maxmo bon in dexa.

https://en.wikipedia.org/wiki/World_Happiness_Report

https://fra.europa.eu/sites/default/files/fra-eu-lgbt-survey-main-results_tk3113640enc_1.pdf
