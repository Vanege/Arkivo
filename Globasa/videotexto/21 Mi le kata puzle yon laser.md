Fe nerleya, mi le yongu laser-katatora.

Laserkatatora sen kimapul tora, hu da abil na kata moksay or plastiko yon yakene laser.

Mi le beizin na yongu hin maxina in demoli kitabudom ton sahay de ustayen.

Prehay dento hu mi le fale da:

To sen puzle feki moy mon sen kacupa.

To sen espesyal puzle, koski maner fe na plasi mon no abil na ricu. 

Eger dento interes yu, am xerca lexi "Aperiodic tiling" in Englisa in intreneto.

Hay netodom feki ren abil na exkopi faylu cel yongu in laserkatatora.

Fe misal, mi le plasi faylu de hin puzle in komputatora hu da sen linkudo ton laser-katatul.

Yon programa, ren seleti balaya de laser fol bage de ergoxey.

Bala laser beyongu cel na kata moksay, daif laser beyongu cel na rasamu.

Jaxali, ren plasi moksay in tora, ji ren ativogi to.

Prehay ergone maxina.

Xafe to, ren musi na motsu moy mon cel na meligi oto. 

Ji prehay finili resulta.

Hin puzle sen posasan koski moyun mon hare 13 (des tiga) comen.

Mi le plasi moy mon in lilbao.

Prehay, perfeto hadya cel misu famil hu da suki matematixey!
