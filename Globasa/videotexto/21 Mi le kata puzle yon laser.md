Fe nerleya, mi le yongu laser-katatul.

Laserkatatul sen kimapul tora, hu da abil na kata moksay or plastiko yon yakene laser.

Mi le beizin na yongu hin maxina in demoli kitabudom ton sahay de ustayen.

Prehay dento hu mi le fale da:

To sen puzle feki moy mon sen kacupa.

To sen espesyal puzle, koski maner fe plasi mon no abil na ricu. 

Eger dento interes yu, am xerca Englisali lexi "Aperiodic tiling" in intreneto.

Hay netodom feki ren abil na exkopi faylu cel yongu in laserkatatul.

Fe misal, mi le plasi faylu de hin puzle in komputatora hu da sen linkudo ton laser-katatul.

Yon programa, ren seleti balaya de laser fol bage.

Bala laser beyongu cel na kata moksay, daif laser beyongu cel na rasamu.

Jaxali, ren plasi moksay in tora, ji ren xoru to.

Prehay hin maxina hu da nun ergo.

Xafe to, ren musi na motsu moy mon cel na meligi oto. 

Ji prehay finili resulta.

Hin puzle sen posasan koski moyun mon hare 13 (des tiga) comen.

Mi le plasi moy mon in lilbao.

Prehay, perfeto hadya cel misu famil hu da suki matematixey!
