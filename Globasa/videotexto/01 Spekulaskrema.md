Nundin mi vole na onexa xey tas uyu.

Dento sen spekulaskrema.

Mi le kari to in Nederi.

Mi jixi ki to sen kariible pia in Belgi,

Mas mi no jixi kama to sonzay in alo dexa.

Hin krema sen basido per biskiti hu da name spekulas.

Hin biskiti besengi krema celki to sencu asanmo plasiible per roti.

Mas, hin produti no sen bon cel sehaya.

To hare harufi E fe engyanli tatmini, hu da no sen bon!

Harufi A sen maxim bon.

Mas harufi E sen minim bon.

To hare godo yow ji godo sukeri.

Ji tipo fe yow hu da sen yongudo sen minmo bon cel sehaya kom alo tipo.

Mi no vole na bimarcu.

Mas, spekulaskrema sen daymo xetocubon, fol mi.

Fe hataya, mi yongu hin krema no pimpan. 

Mas denwatu hu mi yongu to, mi plasi to per roti.

Fe misal, denpul kom in hin foto.