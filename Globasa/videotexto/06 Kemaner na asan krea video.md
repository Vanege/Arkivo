Kemaner na asan krea video

1) Am eskri texto tem tema hu yu suki da.

Yu abil na yongu ChatGPT eger yu haja ilhamu, mas fe den kaso, am bon sahimoni ji sahigi.

Kimane versyon (hu da yongu GPT-4) hare daymo maxmo bon basa-kwalita.

2) Am soti-grafi yusu texto.

Yon telifon, yu abil na irsal soti-mesaje tas seli yu yon programa denpul kom Telegram.

Yon Windows, eger yu hare infon, yu abil na yongu Audacity.

Fe fini, yu hare faylu fe formato .mp3.

3) Am ewreka plu imaje.

Yu haja imaje cel moyun mon of yusu texto.

Cel to, yu abil na yongu Pexels ji Pixabay.

Yu pia abil na krea imaje yon Bing Image Creator.

4) Am tongogi video.

Daymo jandan programa cel na tongogi video sen Olive Video Editor versyon 0.1.

Bon aloopsyon sen Shotcut.

Am plasi moy faylu cel in projeto.

Am plasi sotigrafi cel in watu-linea.

Ji am plasi imaje fe sahi momento, ji am jui ki oto sen kufimo day.

Denwatu hu moyto okocu bon, am exporta.

Yusu video sen jumbi.

5) Maxpul xey.

- Eger yu vole na filme yusu ekrin, OBS sen daymo bon programa.

- Eger yu yongu Linux, Simple Screen Recorder sen daymo jandan ji daymo velosi na yongu.