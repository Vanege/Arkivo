Hey, azizu okoyen.

Mi nerleli oko estatisti de hin canal.

To le dadal 30 aboneyen, dento sen bon cel canal sol in Globasa!

Mas mi le pia oko ki sol 4% (care ofcen) okodure ofata aboneyen.

Dento mena min or max ki max kom 90% (nuedes ofcen) okoyen le no uje abone!

Fe folo, yon hin video, mi peti tas yu ki yu abone, eger yu le no uje fale to.

Unyum, mi ger multi suki dento. Xukra. :D

Duayum, dento xa sahay na onexa ki multi person interescu tem Globasa.

Fe folo, am fale dento, mas pia, am abone alo canal hu da krea video in Globasa.

Mi le fale videolari har moy video in Globasa. (https://www.youtube.com/playlist?list=PLkdX1IWkN0neKm4F-z3c9yZWYC9fKh7PS)

Denloka, yu abil na oko ku ke canal krea Globasa-xey.

Eger mi le wanji video in Globasa in videolari, am restagi komenta cel na loga dento tas mi.

Eger person hare ganjon ki multi person  interescu tem Globasa, ete xa hare max estimula cel na xwexi to.

Mas xafe suki ji abone, yu pia abil na sahay yon na dis-konegi video, ji yon na loga tem Globasa in moy sosyal neto denloka hu yu sen.

Ji eger yu vole na hata max sahay, yu abil na ata cel imisu Discord.

Denloka, hay person hu da abil na sahay yu fe yusu xwexi. 

Denwatu hu yu xa hare kufi jixi-daraje, yu xa abil na krea Globasa-xey denpul kom makale or video denpul kom misu oto.

In Discord, imi hare canal "sahimoni" feki imi abil na sahigi yusu plu texto.

Na krea makale ji video sen daymo bon, koski, unyum, dento sahay alo yen na xwexi, duayum, dento onexa ki imisu basa-komuntim sen ativo.

Xafe krea, am no wanji na dis-konegi oto fe xaya in sosyal neto (denpul kom Discord, Telegram, Reddit, Twitter, Facebook, jmt.)
