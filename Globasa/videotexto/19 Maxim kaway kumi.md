Fe hin video, mi xa presenta bannumer te of maxim kaway kumi!

Unyum, mi xoru yon Misumena vatia, hu da pia name "flurali krabe-kumi". 

Te hare dayje fe xosu milimetro ji te intizar per flura.

Te adate sesu kolor fol flura hu te sen per da.

Denmaner, te abil na sencu totalmo sefide, or totalmo jalo, or pinku denpul kom orkide.

Te no yongu neto, mas te velosi pinca koncun hu da vole netar.

Duayum, tyaone kumi, dayday famil.

Am oko te, te sen daymo lil, har lil tui, multi belomon.

Am cuyo oko hin plu dayday dayrapul oko, hu da gibe tas te total-wey-li okoya.

Kaway, kam no?

Te haja oto cel na oko ji na tyao cel per koncun, sim kom myaw. 

Fe fini, mi vole na presenta tas yu Englisali "peacock spiders".

Ete sen baxfamil of famil fe tyaone kumi.

Manyen hare plu bala kolor ji ete danse cel na atagi femyen.

Bannumer jongu komunika yon na vibra yon na krea plu lil soti.

Hay multi jongu, har alo kolor ji alo danse.

Cel na oko multi foto ji video fe alo multi-kolorpul jongu, am visita plu linku hu mi le plasi da in tosifu de video.

https://www.peacockspider.org/

https://www.youtube.com/@Peacockspiderman
