Analisi fe 15 syensili reserci har kriban 50 000 insan ixara ku keto ger sen ideal kwanti fe kadam cel bon sehaya ji lungo jiwa.

Cel insan hu da hare max kom 60 nyan, risko fe jaldi morcu sen minimum yon daju xorfe 6 000 finfe 8 000 kadam moydinli.

Cel insan hu da hare min kom 60 nyan, risko fe jaldi morcu sen minimum yon daju xorfe 8 000 finfe 10 000 kadam.

Max kadam kom to no maxpul mingi risko fe jaldi morcu.

Kemaner na meter ku ren le fale kenumer kadam fe un din?

Hay multi bon aplikaxey fe telifon.

Eger yu hare iPhone, yu uje hare denpul aplikaxey (to name Health (Sehaya)).

Ke efeto cel sehaya?

Anda mingi damu-presyon, dento mingi risko fe infarto wey tutum of in moge.

To sahay na kostantegi daraje fe sukeri in damu, ji to sahay na no godo cibocu. 

To balagi adola ji osto, dento sen daymo beyongupul cel lama insan, koski dento sahay tas ete cel na no sokutu ji na no kasiru osto.

Na anda sen pia daymo bon cel siko!

Insan hu da fe xugwan sampo kingem min estres ji hare min sintoma de depresi.

Risko fe limitene sikobimar (dementia) abil na sen mingido fe 50%!

Moy alo tipo fe esportu pia sahay cel sehaya, mas na anda sen banto hu kriban moyte abil na fale da.

Ji ren abil na anda ji na fale alo xey samawatu, fe folo, ren no real sonxi watu, ren sol ewreka watu!

Fe misal, ren abil na anda cel dukan, durki ren ore bon podikasti fe Globasa.

Fe benji, na anda sen maxim asan esportu tas dente hu da no suki na esportu mas hu da vole na resta fe bon sehaya.

https://www.umass.edu/news/article/meta-analysis-15-studies-reports-new-findings-how-many-daily-walking-steps-needed

https://www.health.harvard.edu/mind-and-mood/walking-linked-to-lower-dementia-risk