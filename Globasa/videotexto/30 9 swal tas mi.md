Salom, mi le xorhare idey:

Mi le peti tas ChatGPT lista fe 9 (nue) swal cel na bon xorkone bante.

Mi xa gibe tas yu hin 9 (nue) swal, ji xafe moyun to, mi xa gibe jawabu tem mi.

Denmaner, yu xa jixi lilmo max tem hin person hu da jawgu hin canal.

1. Yu max suki keto: kafe or cay?

Cay.

Kafe hare daymo bur xetocu, mi no aham ku keseba multi insan suki to.

2. Yu max suki keto: jaldi soba or noce?

Soba sen maxmo bon.

Hay max lumin, ji hay max sotikalya.

Noce sen maxmo hataripul, ji ren no furaha natura koski ren abil na oko nilto.

3. Kam yu hare ogarhewan?

No, mi le vole denwatu hu mi le sen maxmo juni, mas imisu atre le no vole.

Fe nunya, mi hare lil apartamen, ji mi fikir ki to sen godomo lil cel ogarhewan.

4. Kam yu le uje turi ex yusu dexa?

Si, in Ewropa, daju un mara fe moyun dua nyan.

Cuyo cel na turi ton misu famil or cel na idi cel Esperanto-tonata.

Mi le pimpan idi cel Nederi leki mi ogar in hin dexa.

5. Yu max suki keto: xaher or deha?

Xaher, har nil taradudu.

Hay max xey cel na fale, fe folo, mi min resta in ogar (ji na resta in ogar no sen bon cel sehaya) .

Multi xaher sen maxmo anjen kom deha, koski moywatu hay bante cel na peti sahay.

Mi le ogar in deha dur lungo watu, ji to le no sen trankwilo kos bwaw ji maxina de nongyoyen.

6. Yu max suki keto: na doxo kitabu or na oko filme?

Filme, koski oto gibe informe maxmo preciso.

Na malaham sen maxmo asan yon kitabu.

7. Kam yu suki esportu?

No. Mas mi multi anda, cel misu sehaya.

8. Kam yu suki na koki?

Si. Mas mi koki dur sol kurto watu, koski mi preferi yongu misu watu cel aloto.

Denseba mi multi suki koki-maxina denpul kom Instant Pot.

9. Yu max suki keto: musikaxow or arte-museum?

Mi multi suki bannumer tipo fe musika, mas mi no suki musikaxow, koski oto inhare godo person ji bursoti.

Mi min suki okoible arte, mas in museum, mi abil na rahatu eger mi haja dento.

Mi max suki na furaha arte fe trankwiloya de misu ogar.

Denloka, mi cuyo ore musika durki mi fale aloto.