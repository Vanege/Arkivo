Imi kone multi koncun hu da glu damu.

Fe misal, namoka dur termomosem, pulga in tofa, kelne in drevolari.

Mas pia plu alo famil fe jongu abil na fale dento!

1) Maxim konedo te sen vampirili hufax.

Hay plu jongu, ji moyete sen in centroli or sudeli Amerika.

Ete hare tejam denta hu da abil na hongu pifu, cel na dadal damu.

Damu sen etesu sol mamba fe yam.

Bannumer jongu preferi na atake mamoyen denpul kom mumu ji uma.

Bannumer alo jongu preferi na glu damu de piu.

2) Bannumer piu in isulalari Galapago.

Vampirili finco xugwanpul yam bija ji koncun.

Mas dur suhemosem, feki alo mamba fe yam sen nadir, ete filya na damugi alo maxmo day piu cel na glu etesu damu.

Fe ajabuya, den plu day piu no okocu lawfendo kos vampirili piu.

Ible, ete fikir ki den lil piu sahay yon na yam kisencun, hu ete pia fale da.

3) Bannumer jongu fe lungo mahi.

Lamperey sen lungo dambo mahi, hu da bankwanti okocu denpul kom sarpenmahi.

Mas ete hare juilaye sifa: ete hare nenostoli munte, hu da sen dayrapul har multi denta.

Bannumer jongu sen kisencun de alo mahi, ji ete cuyo engyan yon damu.

Misal sen bahari-lamperey. Tesu munte sen pul fe denta.

Te bala fiksa yon sesu munteli susutul per mahi, te susu damu, ji te awidi sol xafe na kufi yam.

Na rukone mahi hu da le sen atakedo fal lamperey sen asan: ete hare especifi dayrapul juruha.
