Genilimo Alogido Bioyen pimpan bemalaham, fe hataya ki oto abil na total alogi domeni de nongyo ji medis.

Mas kemaner oto le sahay imi? Imi am oko.

Dahabukolordo risi. Yon na genili maxusgi vitamin A in den pimpan danyam, syensiyen le gibe hala cel wala fe vitamin A. Den risi le juyuen plu giga person anti okonenabilya ji morya denloka hu risi sen basili yamxey. Hay plu versyon fe dahabukolordo risi. Maxim vitaminpul versyon hare maxmo bala jalo kolor.

Jaxali, insulin. Fe leya, imi ofgi insulin of pankreas de swini or mumu. Dento sen kimapul ji nenprodutipul. Fe nunya, genilimo alogido bateri E. coli produti insanli insulin. Den insulin sen maxmo anjen ji nenkimapul, ji to sen maxmo asan na hare fal sukeri-bimaryen of total globa.

Imi am no wanji imisu juhudi anti [malaria]. Genilimo alogido namoka bekrea cel jento anti to. Den GAB-namoka hare geni, hu ete gibe tas bete. Den geni kurtogi jiwa-dure. Dento bloki cuki de disgibe de [malaria]. Denloka hu genilimo alogido namoka sen hurugido, kwanti fe namoka efetobon sen mingido.

Ji papaya. Denwatu hu halke-tyan-virus tehdidu na awgi den fruta awfe [Hawaii], genilimo alogido versyon hu da tahamul den virus le sen kreado. Dento le juyuen papayali industri.

Dento le sen sol xosu misal fe maner feki plu GAB le bongi imisu globa. Oto preporta hala cel wala fe engyanxey, ji oto antiya bimar. Oto memorigi imi tem kowa de syensi, ji ki eger imi yongu syensi fe sofipul maner, imi abil na fale multi day maxbongi cel insanlari.
