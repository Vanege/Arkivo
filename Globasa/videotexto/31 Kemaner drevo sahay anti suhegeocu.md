Kos maxtermopulcu de klima, max ji max loka sencu suhegeo.

Suhegeo maxdaycu ji oto max ji max koberi perya de Dunya.

Kos nenabilya na nongyo in suhegeo, multi person musi na awidi.

Anti suhegeocu, hay multi projeto in Afrika ji Asia cel na planta multi drevo.

Mas kemaner drevo abil na sahay anti suhegeocu, ji kemaner ete hata abil na posfale den proceso?

Mi xa xomin dento in hin video.

Unyum, drevo ato denpul kom blokixey cel vento.

Fe resulta, vento sen min bala, ji xatu minmo asan betrasporta cel alo loka.

Duayum, geno de drevo andingi geo.

Geno ato sim kom neto, ji dento possahay xatu or geo cel na awlyudon (eger hay dayvento or daybarix).

Planta abil na maxmo asan xunjan per geo hu da sen andin.

Tigayum, drevo gibe saye kos sesu dahun ji kano.

Dento mingi termoje fe perya de geo, ji dento sahay alo jongu cel na xunjan.

Careyum, geno de drevo [pump] engyanxey amiku in geo, ji engyanxey bepreporta cel dahun, hu da fe xaya sokutu per geo.

Dento engyanpulgi perya, ji dento sahay alo planta cel na xorxunjan.

Limayum, drevo bon bujo ji disgibe suipulya wey se.

Am kompara yon termopul xatu, feki sui velosi awdeleza or velosi gascu.

Yon sonzay de drevo, sui resta maxmo lungo fe jowey.

Geno de drevo krea multi tunel in geo, ji dento sahay sui de barix cel na maxmo asan inidi geo ji na suipulgi to.

Bage fe bujodo sui idi cel dahun, 

yon nafasu, sui inidi hawa wey drevo.

Suipulya sahay alo planta cel na xunjan, ji eger hay kufi planta, hata megu abil na precu ji barix maxmo asan okur.

Denmaner, cuki de sui ruata. 

Sisayum, sonzay de drevo abilgi precu de multi jongu fe futru, hu da abil na bujo nitrogen ex hawa ji sengi to yonguible fal planta.

Multi planta haja nitrogen cel na xunjan.

Fe hulasa, sonzay de drevo krea asangine jotay cel xunjan de multi planta, fe misal planta hu person abil na yam.

Yon na andingi geo, na engyanpulgi geo, na bardigi ji na suipulgi, na planta nasibune drevo abil na xuli multi muhim ekosistema.