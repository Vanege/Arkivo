Misu preferido gluxey sen mugungegluxey.

To pia sen konedo yon name "hibiscus cay" in Ewropa ji "bissap" in plu mon de Afrika.

Cel na fale hin gluxey, ren plasi fluradahun de mugunge in daytermopul sui.

Denmaner sui cudu dayroso kolor.

Xetocu sen sim kom xetocu de kranberi, mas minmo bala.

To sen pia acidipul. Ji mi suki acidipul xetocu.

Pia, mi pimpan maxusgi dua sukeri-kubo, koski mi suki hin mixtura har acidipul ji tami.

Fe folo, denwatu hu mi musi na seleti banto cel na glu, mi pimpan seleti mugungegluxey.

Fol mi, to sen maxmo bon kom cay or kafe, koski mi no suki kafeina.

Ji tosu xetocu sen daymo maxmo interesne kom xetocu de alo cay-simxey.

Fe xugwan, mi kari mugunge in lilbao, denmaner mi abil na preporta oto cel ofisi or cel ogar de alo familyen.

Mugungegluxey pia sen konedo kos tosu bon efeto tas sehaya.

Mas kos tosu acidiya, to pia sen abil na sen bur tas denta.

Kos to, ren nasiha na glu bankwanti sui xafe na glu mugungegluxey.

Ji am no broxa yusu denta dur dua satu xafe glu!

Interesne fato: kolor de hin gluxey alocu offolo daraje fe acidiya.

Eger likwido sencu minmo acidipul, fe misal yon na maxusgi sui or milko, to sencu jalo!