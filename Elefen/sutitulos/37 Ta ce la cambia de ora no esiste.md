En Europa, como ance en multe otra partes de la mundo, on ave un aveni orible, cual aveni a du veses a cada anio.

Acel aveni es la cambia de ora.

En otobre, on debe sutrae 1 (un) de la ora, donce per esemplo, 8 (oto) oras deveni 7 (sete) oras.

E en marto, la oposada, on debe ajunta 1 ora.

Me multe despeta acel, me ta gusta si on no debe fa lo.

Me despeta xef la cambia de ora de otobre, vide:

En inverno, me atenta ave la cuantia masima de lus de sol a cada dia.

Me nesesa la lus de sol per es en bon sania, per mea umor e per mea vitamina D.

Per ave la cuantia masima, me atenta a velia sirca la ora 7 (sete). 

Ma, pos la cambia de ora, per ave la mesma cuantia de lus de sol, me debe velia a la ora 6 (ses)!

Poca persones pote fa acel, lo es antisosial.

Me vive con un otra person, e me ave amis, e per pote interata con los, me nesesa vade a leto no tro pronto.

Demostrada, par causa de la cambia de ora, me perde alga importante per mea felisia.

On ave min lus cuando on nesesa lo, per esemplo cuando on reveni de ofisia.

Un solve ta es si la sosia intera deside a comensa a labora a un ora plu tarda. 

Ma probable, acel no va aveni si en la otra parte de la anio on segue la otra oras.

La paso prima es ancora: ta ce on abandona la cambia de ora.

En 2023 (du mil du des tre), me no vide cual tipo de problem la cambia de ora solve.

Me vide mera la problemes cual lo dona.

La debe de dormi subita 1 ora min es mal per la corpo, cual nesesa un ritmo stable.

La risca de asidente de auto matante es sinifiosa plu grande en la dia pos un cambia de ora.

Donce, lo es la tempo de mata la cambia de ora matante!