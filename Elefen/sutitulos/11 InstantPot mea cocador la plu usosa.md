Ante multe menses, me ia compra Instant Pot.

La Instant Pot es un util de cosina per coce. Lo coce per acua caldida su presa.

La varia cual me ave es la Instant Pot Duo 3L (tre litre) Mini, lo es la varia la plu peti.

Me vole parla sur lo, car lo es la macina la plu usosa, cual me ave en mea cosina.

Lo ia custa sola 100 (sento) euros, e lo salva multe tempo a me. 

Lo conteni un casola, en cual on pone ingredientes e alga acua.

A pos, on clui la macina, e on eleje un longia de tempo.

A pos, la macina comensa coce automata.

En la mesma tempo de coce, on pote fa otra cosa.

La macina es cluida, tal on no nesesa monitori esce la acua evade.

Cuando la comeda es preparada, la coce sesa automata.

La Instant Pot es multe usosa per prepara comeda per la persones ci no ave multe tempo.

Lo cual me fa frecuente es inserta pasta e un saceta de vejetales.

En tal modo, me prepara sopa a cada du dia.

On pote ance frita con olio como si on usa un padela, con la moda "Saut√©".

Con tal modo, on nesesa limpi min cosas pos coce, car on reusa la mesma casola per funsionas diversa.

La macina funsiona con eletrica ma lo usa min eletrica ca otra metodos.

E la macina custa min ca un stufa tradisional.

Me recomenda multe a persones a compra un Instant Pot.

Me ia proba un macina simil cual es nomida Cookeo, ma Cookeo es multe plu custosa, lo es tro grande, min fasil a usa, e lo rompe rapida. 

En la interede, on pote trova un monton de videos sur la Instant Pot con conselas e resetas. 

Per resoma, la Instant Pot es un donada ideal per persones ci vole coce en un modo plu fasil e ci vole spende min mone.
