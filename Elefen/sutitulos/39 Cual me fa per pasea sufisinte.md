A ante, me ia dise ce me atenta fa a la min 8000 (otomil) pasos a cada dia.

Acel es per mea sania mental, ma ance per mea sania fisical.

Acel es multe bon contra la nonfelisia e la maladas de dutos sangual.

La dui de 8000 me fa abitual ja per pasea a botecas o a la ofisia.

Ma per la resta, me nesesa vade pasea volente.

Per promedia, me fa 1000 pasos en 10 minutos de pasea a estra.

Oji, me dise a tu cual me fa per ateni la ojeto de pasea sufisinte.

Prima, me debe trova cosas per fa en mea pasea, sin acel, pasea ta es tro noiante.

Per acel, me descarga multe podcastas a mea telefon, con la ap AntennaPod o Overcast.

A du, me porta mea escutador Bose, cual pote cansela ruidos.

Bose es un marca multe bon, la cuxinetas de la oreas proteje bon contra la fria.

La pote de cansela ruidos aida a foca se sur la podcasta cual on escuta cuando on pasea.

Ance, on oia min la ruidos de autos, donce pasea es plu plasente.

(Ma, ta ce on regarda sempre bon a autos ante ce on traversa un strada!)

A tri, me porta un jacon lejera cual proteje me contra acua.

An cuando lo pluve, on debe pasea, donce lo es bon de no nesesa preocupa se sur la state de la sielo.

A cuatro, plu difisil, on debe senti secur cuando on pasea a estra.

Acel es la parte la plu difisil per algas persones, dependente de do los vive.

Fortunosa, me no vive en un loca perilosa.

Si me ta es en tal loca, me ta fa tota per reloca me tan rapida como posible, car la manca de sporte mesma es ance multe perilosa.

Un solve partal es pasea temprana en la matina, a esta momento la persones perilosa dormi la plu probable.

Me atenta sempre a pasea temprana en la tempo de 10 minutos, acel dona a me la impresa ce me comensa bon la dia.

Temprana en la matina, on ave frecuente lus bastante, e tota es calma.
