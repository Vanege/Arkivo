A presente, en 2023 (dumil dudes tre), on oia sempre sur la inteleto artifis.

On investi enorme en companias cual usa la IA.

Acel aveni car ChatGPT ia mostra a un publica grande como potiosa la IA ia deveni.

Oji, me va dona a tu alga esemplos de como on pote usa la IA per boni nosa vive.

1) La deteta temprana de maladias.

La corpo umana es multe complicada, un monton de fatores influe un monton de fatores, cual pote causa un maladia o no.

On ave plu e plu informas sur la state de la corpo (per esemplo con la jenes e la nivel sangual de zucar) e sur la ambiente de vive de persones.

Ma an la dotores la plu bon no pote trata tan multe de informas.

Los nesesa un util cual pote analise automata un monton de datos, e cual pote trova la relatas ascondeda entre informas e maladias.

Acel es multe importante, car la deteta temprana de maladias permete evita multe custas, car cura un maladia custa multe plu ca preveni sua apare.

2) Contra la peri de comedas.

On ave un monton de fatores cual influe la compras de persones en un supramercato.

Acel pote es la clima, la state de otra botecas, o cual ia aveni resente en la televisa.

Botecas ne pote previde esata cuanto clientes los va ave, donce los compra sempre plu ca clientes vole.

Ma per cosas cual mali con tempo (como comedas), la difere entre la cuantia comprada e la cuantia vendeda debe es tan peti como posible.

Fortunosa, la IA pote aida sur acel.

Par conose tota informas sur un dia, e cuanto cosas es vendeda en un dia,

La IA pote aprende cual cosas influe la vende, e tal lo pote previde cuanto cosas va es vendeda en la dia seguente par la informas sur esta dia. 

Par usa lo, botecas pote compra no tro multe comedas!