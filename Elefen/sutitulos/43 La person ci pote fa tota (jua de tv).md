On ave un serie de televisa cual me gusta, cual me vole comparti a tu.

Lo es un jua, e lo es nomida "De alleskunner".

E lo es creada per la televisa nederlandes, ma me regarda lo con la interede.

"De Alleskunner" sinifia leteral "La person ci pote fa tota".

Lo es un adata de la serie de televisa flames "Homo universalis", cual es ance en la lingua nederlandes, ma creada per la parte norde de Beljia.

La conseta de la serie de televisa es la seguente:

On ave 100 (sento) partisipantes, e los debe susede 99 defia.

La defia pote es cualce cosa, cual on pote frecuente fa a casa, per esemplo:

- Fa un piramide con cartas

- Solve un puzel rapida

- Susede a lansa un cubo de jelo en un vitro

- Divina de cual filma un musica veni

Pos cada defia, un partisipante parti, acel es frecuente la partisipante ci es la plu nonrapida a completi la taxe, o ci ia fa la taxe la plu mal.

Cada episodio de la serie ave 10 (des) defias, donce pos cada episodio on ave 10 partisipantes min.

La sola partisipante ci ia survive tota defias reseta 50 000 (sincodes mil) euros. 

Plu la tempo pasa, plu la cuantia de partisipante es peti, ma aceles es frecuente la plu bon.

Donce, la compete deveni plu e plu forte!

Lo es divertinte de vide la partisipante fa la taxes, los stresa multe, los fa eras stupida, on ave multe emosias!

Lo es divertinte de pensa ce si on mesma ta fa la taxes, on ta fa plu bon!

Me no sabe esce un program de televisa simil esiste per otra paises o otra linguas.

Me es felis ce Nederland ave tan multe de juas de televisa, car me gusta regarda los cuando me come.

On no nesesa comprende la lingua nederlandes per pote segue la program.

Si la program de televisa interesa tu, tu pote regarda lo pos paia un enscrive a la loca web nlziet.nl.