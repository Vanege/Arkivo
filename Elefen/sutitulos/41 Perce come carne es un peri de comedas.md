Plu e plu persones redui sua consuma de carne par causa de razonas ecolojial.

Multe persones ancora no comprende la razonas, donce me va atenta clari un parte de los en esta video.

Prima, on debe sabe ce cuando on compra carne, on suporta la industria intera de la produi de carne.

En efeto, botecas no gusta compra cosas cual no va es vendeda, e elevores no va produi cosas cual no va es comprada.

Ma perce on no ta suporta la industria de carne?

Carne es xef produida par fa crese animales e mata los en locas grande o peti.

Acel animales es xef boves, porcos e gales.

La problem veni xef de boves e porcos, par alga razonas. 

Prima, los nesesa come multe per crese.

Donce, per nuri la animales, on nesesa otra tipo de cultiveria, do on produi xef sola un o du tipo de plantas, como soia o mais.

Regretable, acel cultiverias nesesa multe spasio, e acel compete con la spasio dedicada a la construi de casas, o con la spasio dedicada a la ambiente natural.

Frecuente, la surfas disponable no es sufisinte, e par lo, ambiente natural como la Amazona es destruida per plu cultiva de un o du tipos de planta.

Longo bon fontes (cual es en la descrive de la video), on nesesa dona entre 7 (sete) e 25 (dudes sinco) cilogrames de comedas a animales per produi 1 (un) cilogram de carne.

La peri es evidente, car en loca de dona soia e mais a animales, on ta pote dona los a umanas!

En tal modo, on ta pote nuri multe plu umanas, e on ta nesesa peri multe min surfas de tera.

Otra problem es ce la prosede intera de produi e prepara de un animal esije la usa de multe acua.

En alga partes de la mundo, acua es nonsufisinte, e la modo de usa lo es un fonte de conflitas.

Donce, me espera ce acel clari la problem sufisinte bon.

Otra argumentas esiste, ma emo, la argumenta de la surfas malspendeda per nuri animales es la argumenta la plu clar.

Si tota nos come min carne, como umanas ia fa tradisional ante nosa sentenio, on ta gania multe spasio, cual ta es usada per ave plu casas o per lenti la caldi de la planeta.

Personal, me gusta multe come favas e pisos, los es multe bon alternativas a carne, e los esije a la min desuple min spasio e acua.

Los merita redeveni plu popular en la platos de persones!

https://ourworldindata.org/grapher/feed-required-to-produce-one-kilogram-of-meat-or-dairy-product

https://ourworldindata.org/food-choice-vs-eating-local

https://ourworldindata.org/environmental-impacts-of-food