La premios IgNobel es premios cual es donada a cada anio a la esploras siensal cual, prima, fa rie, e a pos, fa pensa.

La conseta es simil a la premios Nobel, ma la foca es plu sur esploras siensal spesifada ca sur la contribui intera de siensistes spesifada.

Me va presenta a tu algas de la premios IgNobel, cual ia es donada a esta anio. 

En mecanica, la premio ia es donada a la usa de aracnidos mor como utiles per catura cosas.

Acel caturadores es multe lejera, e los pote es videda como un craci de la strutur biolojial de la gamas de aracnidos.

En comunica, la premio ia es donada a la ecipo cual ia esplora la efetos sur la serebro umana de persones ci ave la capasia de parla en la dirije oposada.

Acel es multe interesante per comprende como la serebro analise e trata fonemes!

En nuri, un ecipo ia esplora la efeto de cuais eletricida sur la persepi de sabores.

Multe resetores de sabores en la boca pote es influeda con eletrica.

Donce, lo es interesante de sabe esce on pote influe la sabor con la utiles de come.

Cisa, on pote crea un senti falsa de sal con un campo eletrical peti, e tal, on ta pote aida persones a come plu saninte.

En educa, la premio ia coroni un esplora cual ia mostra ce si on pensa ce alga va es noiante, la posible ce on va persepi lo como noiante es plu grande.

Donce, si algun debe fa alga, ta ce on no dise a acel person ce la cosa es noiante, car la person va persepi la cosa plu noiante ca lo es en fato.

Acel esplora forti ance a mi la idea ce otimisme es un disposa usosa per joia plu fasil la futur.

Per vide la lista completa de premios, o la ganiores de la anios pasada, tu pote visita la loca web ofisial de IgNobel con la lia, cual es en la descrive.

https://improbable.com/ig/winners/#ig2023
