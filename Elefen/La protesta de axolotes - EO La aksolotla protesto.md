La protesta de axolotes

Salamandras es multe relijiosa.
Sua relijio es composada de multe rituos.
Un de la rituos es la rituo de adulti.
Cuando un salamandra ateni un eda spesifada, el debe bevi un licuida brun spesial.
Alora, la salamandra perde sua brancias, e sua forma cambia intera.
Alora, la salamandra no plu pote vive en acua, ma el pote vive sur tera.

A ante, nun ia cexa sur la tradision.
Ma con la pasa de tempo, sempre plu salamandras ia espresa se contra lo.
"La lago es calda e comforta."
"Me gusta ja como me aspeta."
"Ta ce on no cambia me."
Salamandras ci refusa bevi la licuida cual adulti es xef axolotes.
"Mea corpo, mea deside."

La salamandras adulte no es sasiada par la enfantes, ci no vole cambia sua forma.
La adultes pensa ce acel es insulta contra la adultes, contra sua belia.
La adultes dise ce acel es insulta contra sua dios.
"La dios va puni vosa desrespeta."
Ma la majoria de la axolotes no plu bevi ja acel. 
"Nos es ja adulte como nos es ja."

Anios pasa.
La lago do la salamandras abita deveni plu e plu nontransparente.
La salamandras no sabe la razona.
Longo multe persones, la acua ave un odor mal.
Xasa en la lago deveni plu e plu nonfasil.

La adultes dise:
"Ta ce vos no resta en acua!"
"Bevi, e veni vive con nos sur la tera!"
Ma la axolotes continua refusa bevi la licuida brun per adulti.

Pos alga tempo, la lago deveni intera nontransparente.
La otra salamandras no sabe esce axolotes ancora vive en lo.
La salamandras pasea a via.
La acua de la lago no plu conveni per sua bebes.
"A los ci refusa segue la relijio, nos va parla sur la axolotes condenada."

Ma a alga tempo, simias alta descovre la lago.
En la lago, la simias trova alga axolotes.
La simias pensa ce acel animales es interesante e bela.
La simias regarda aceles como dios peti.

Aora, cadun axolote vive en cubo de acua limpa.
E los trova se en tota locas en la mundo.
La simias dona a los tota cosas cual los nesesa.

La axolotes demanda a se cual ia aveni a la otra salamandras.